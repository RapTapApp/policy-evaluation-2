 
  
 
 
 
 
 
 
 
 
 
JAARWERKPLAN 2016 
 
 
 
 
 
DOELEN EN ACTIVITEITEN  
 
 
INSPECTIE VAN HET ONDERWIJS 
 
  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Utrecht, september 2015 

 
Voorwoord 
Elke leerling heeft recht op goed onderwijs. Het vormt een van de fundamenten van 
onze samenleving. Leerlingen, studenten en ouders moeten daarom kunnen 
vertrouwen op de kwaliteit en de continuïteit van het onderwijs. Het schoolbestuur is 
daar verantwoordelijk voor en moet zich ook verantwoorden over de resultaten, 
schoolleiders en docenten moeten het waarmaken. Naast de schoolbesturen en ook 
de schoolleiders en docenten vervult de inspectie als onafhankelijk, extern 
toezichthouder een belangrijke rol in het behoud van het maatschappelijk 
vertrouwen. 
 
In dit jaarwerkplan beschrijven wij op hoofdlijnen waar we voor staan en wat wij in 
2016 gaan doen om bij te dragen aan beter onderwijs.  
 
Onze missie is ‘effectief toezicht voor beter onderwijs’. De doelstellingen voor de 
komende jaren sluiten daarbij aan: de basiskwaliteit van het onderwijs blijven 
bewaken en waarborgen, de verbetercultuur op scholen stimuleren, en 
sectoroverstijgende vraagstukken in kaart brengen en bijdragen aan het oplossen 
daarvan. Dat doen we door toezicht te houden op de verschillende onderwijsstelsels. 
 
De inspectie maakt momenteel in het funderend onderwijs en het middelbaar 
beroepsonderwijs een transitie door naar een meer gedifferentieerde vorm van 
toezicht. We gaan – als uitvloeisel van het kabinetsbeleid en met name de 
Kamerbrief ‘Toezicht in transitie’ van 28 maart 2014 - de beoogde verbetercultuur in 
het onderwijs stimuleren en blijven tegelijkertijd waarborgen dat het onderwijs aan 
de basisvereisten voldoet. Een centraal uitgangspunt daarbij is vertrouwen in de 
besturen, hun leraren en de schoolleiding. Zij hebben de laatste jaren laten zien dat 
vertrouwen voor het overgrote deel te kunnen waarmaken. Daarom gaan we in het 
toezicht naar een gedifferentieerde aanpak. Dit betekent dat we zowel naar de 
besturing als naar de praktijk in de klas gaan kijken. Zodat we de samenhang 
tussen bestuurlijke verantwoordelijkheid en de lespraktijk, tussen kwaliteit en 
financiën kunnen wegen. Daarmee ontstaat een beter en breder beeld van scholen. 
Zo kunnen we beter aansluiten op de ontwikkelingsfase waarin bestuur en scholen 
zich bevinden. En zo kunnen we een duidelijker verschil maken in onze aanpak bij 
besturen en scholen die boven of onder de basisnorm zitten. 
 
In 2016 voeren we in alle onderwijssectoren, met uitzondering van het hoger 
onderwijs, opnieuw pilots uit voor de vernieuwing van ons toezicht. We proberen 
nieuwe manieren van onderzoek en feedback uit en sluiten daarbij zo goed mogelijk 
aan op de eigen verantwoording van het bestuur en de school. We streven naar 
meer maatwerk en proportionaliteit in ons toezicht. En we werken verder aan het 
gedifferentieerd oordelen over de onderwijskwaliteit. 
 
In meerjarig perspectief blijven we de volgende thema’s onderzoeken: de kwaliteit 
en continuïteit van scholen en opleidingen; bestuur en financiën; de kwaliteit van 
onderwijspersoneel en schoolleiders; passend onderwijs voor alle leerlingen; 
overgangen en schoolloopbanen; motivatie van leerlingen; en veiligheid en sociale 
kwaliteit.  
 
 
 
 
 

 
 
 
INHOUD 
1 INLEIDING ............................................................................... 6 
2 TOEZICHTMETHODEN EN ACTIVITEITEN IN 2016 .................... 9 
2.1 INSTELLINGSTOEZICHT ................................................................. 9 
2.2 THEMATISCH EN STELSELTOEZICHT ................................................. 12 
2.2.1 Algemene typering ........................................................... 12 
2.2.2 De Staat van het Onderwijs (het Onderwijsverslag) .............. 13 
2.2.3 Andere vormen van stelselmonitoring ................................. 13 
2.2.4 Thematische onderzoeken in 2016 ..................................... 13 
2.2.5 Dialoog en kennisdeling .................................................... 15 
2.2.6 Wetenschappelijk en ander onderzoek ................................ 15 
2.3 TOEZICHT OP KWALITEITSBORGING DOOR ANDERE PARTIJEN 
(TWEEDELIJNSTOEZICHT) ...................................................................... 15 
2.3.1 Algemene typering ........................................................... 15 
2.3.2 Toezicht op kinderopvang, peuterspeelzalen en vve ............. 15 
2.3.3 Toezicht op werkzaamheden instellingsaccountants .............. 16 
3 HOE WERKT DE INSPECTIE SAMEN IN HET TOEZICHT? ...........17 
OM EFFECTIEF TE WERKEN, ZOEKT DE INSPECTIE SAMENWERKING MET ANDERE 
TOEZICHTHOUDERS, NATIONAAL EN INTERNATIONAAL. ..................................... 17 
3.1 INSPECTIERAAD ........................................................................ 17 
3.2 SAMENWERKEND TOEZICHT JEUGD (STJ) ......................................... 17 
3.3 NEDERLANDS-VLAAMSE ACCREDITATIEORGANISATIE (NVAO) ................. 18 
3.4 SAMENWERKING BIJ HET OPSPOREN VAN STRAFBARE FEITEN .................... 18 
3.5 ACADEMISCHE WERKPLAATSEN EN SAMENWERKING MET DE WETENSCHAP ..... 18 
3.6 SAMENWERKING MET HET COLLEGE BESCHERMING PERSOONSGEGEVENS ..... 18 
3.7 INTERNATIONALE SAMENWERKING .................................................. 19 
3.7.1 Samenwerking met inspecties in het buitenland ................... 19 
3.7.2 Toezicht op internationale en Europese scholen ................... 19 
4 WAT ZIJN DE OVERIGE TAKEN VAN DE INSPECTIE? ................20 
4.1 VERTROUWENSINSPECTEURS ........................................................ 20 
4.2 ADVIEZEN EN ONTHEFFINGEN ........................................................ 20 
4.3 VRAGEN VAN PUBLIEK EN INSTELLINGEN ........................................... 20 
4.4 EXCELLENTE SCHOLEN ................................................................ 21 
5 WAT KOST HET TOEZICHT DOOR DE INSPECTIE? ....................22 
 
 

 
 
 
 
Het risicogerichte toezicht heeft aantoonbaar effect gehad en heeft (zeer) zwakke 
scholen en opleidingen flink in beweging gezet. Om bij te dragen aan de gewenste 
brede kwaliteits- en verbetercultuur, gaan we de komende jaren ons toezicht 
vernieuwen, aansluitend bij de ontwikkelingen in het onderwijs en in de bestuurlijke 
verhoudingen, en bij de maatschappelijke ontwikkelingen, vragen en prioriteiten. We 
gaan meer differentiatie in onze werkwijze aanbrengen. Met scholen en instellingen 
gaan we het gesprek aan over hun verbeterpotentieel en we gaan verbeteringen ook 
zichtbaar maken in onze rapporten en kwaliteitsprofielen. Tegelijkertijd blijft een 
aantal zaken hetzelfde. We blijven de basiskwaliteit bewaken en waarborgen. 
Hiervoor voeren we jaarlijks voor alle scholen en instellingen een risicoanalyse uit. 
We kijken daarbij naar de onderwijskwaliteit en de financiën. Komen er risico’s naar 
voren, dan doen we nader onderzoek. Omdat de wetgeving op het gebied van zeer 
zwakke scholen is aangescherpt, doen we bij deze scholen al na een jaar 
vervolgonderzoek. Scholen zullen sneller verbetering moeten laten zien en wij zullen 
dit volgen. 
 
In het schooljaar 2015/2016 gaan we in het kader van de vernieuwing van het 
toezicht door met pilots op het niveau van scholen in primair onderwijs en 
voortgezet onderwijs en opleidingen in het middelbaar beroepsonderwijs. We doen 
dit om het nieuwe waarderingskader te testen en om na te gaan hoe effectief onze 
stimulerende interventies zijn. Daarnaast gaan we pilots uitvoeren op het niveau 
van het bestuur. In deze pilots beoordelen we of het bestuur van een 
onderwijsinstelling in voldoende mate de verantwoordelijkheid neemt om zicht te 
krijgen op de kwaliteit van scholen/opleidingen en om die kwaliteit te verbeteren. Bij 
een bestuur dat in voldoende mate verantwoordelijkheid neemt en een 
verbetercultuur creëert, kunnen we in de toekomst ons toezicht proportioneel 
inrichten en maatwerk leveren. 
 
We vinden het belangrijk om de effectiviteit van ons werk te meten. Bij de geplande 
onderzoeken gaan we expliciet na of er in het onderzoeksontwerp ruimte is om het 
verschil in effectiviteit van verschillende (nieuwe) vormen van toezicht vast te 
stellen. Daaronder valt ook de programmatheorie voor het gedifferentieerde 
toezicht. Dat kan betekenen dat we bij de ontwikkeling van nieuwe kaders expliciet 
het verschil onderzoeken tussen het effect van het oude en het nieuwe kader op 
scholen en tussen de effecten van verschillende vormen van toezicht of 
communicatie. 
 
Een meer gedetailleerde bespreking van de doelen, vragen en activiteiten is in dit 
jaarwerkplan te vinden. 
 

 
 
 
2 Toezichtmethoden en activiteiten in 2016 
In dit hoofdstuk gaan we in op onze toezichtmethoden en op de toezichtactiviteiten 
die gepland staan voor 2016. Afhankelijk van de vraag die aan de orde is, bepalen 
we welke methode we kiezen. Onze toezichtactiviteiten zijn gericht op: 
 
 afzonderlijke scholen en instellingen (instellingstoezicht, paragraaf 3.1); 
 thema’s in een onderwijssector of het stelsel (thematisch of stelseltoezicht, 
paragraaf 3.2); 
 andere actoren, zoals kinderopvang en accountantskantoren 
(tweedelijnstoezicht, paragraaf 3.3). 
 
Een aantal specifieke toezichtthema’s zal de komende periode de aandacht krijgen. 
Het gaat om thema’s die vanuit de politiek en de maatschappij onze aandacht 
vragen:  
 
 Kwaliteit en continuïteit van opleidingen en scholen; 
 Overgangen en schoolloopbanen van leerlingen en studenten;  
 Kwaliteit van onderwijspersoneel en schoolleiders;  
 Passend onderwijs voor alle leerlingen;  
 Motivatie van leerlingen, veiligheid en sociale kwaliteit; 
 Bestuur, financiën en materiële voorzieningen. 
 
Bij onze programmering sluiten we, waar mogelijk, aan bij bestaande studies en 
adviezen. Daarnaast werken we actief samen met het Nationaal Regieorgaan 
Onderwijsonderzoek (NRO) en andere onderzoeksinstituten. Ook werken we samen 
met universiteiten, bijvoorbeeld in de academische werkplaatsen. Ten minste 
eenmaal per jaar overleggen we met de Onderwijsraad om activiteiten af te 
stemmen. 
2.1 Instellingstoezicht 
 
Primair onderwijs (po), voortgezet onderwijs (vo), speciaal onderwijs (so), 
samenwerkingsverbanden en middelbaar beroepsonderwijs (mbo) 
Het onderwijsstelsel wordt voor een belangrijk deel gevormd door 
onderwijsinstellingen. De inspectie draagt bij aan het waarborgen van het 
minimumniveau en stimuleert kwaliteitsverbetering boven het minimumniveau. Dit 
doen we in belangrijke mate door het toezicht op die instellingen te richten. Dit staat 
ook zo in artikel 3, lid 2 van de Wet op het onderwijstoezicht (WOT). We doen 
onderzoek naar de kwaliteit, de continuïteit, de naleving van wet- en regelgeving en 
2
de financiële rechtmatigheid bij instellingen. Dat doen we voor die onderwerpen die 
het meest relevant zijn voor het onderwijsstelsel.  
 
Het instellingstoezicht vindt risicogericht plaats volgens artikel 11 van de WOT. 
Jaarlijks onderzoeken we elke instelling met een geïntegreerde risicoanalyse. Daarbij 
vormen we ons een beeld van de mogelijke risico’s op het gebied van 
onderwijskwaliteit en financiële continuïteit. Als de risicoanalyse daartoe aanleiding 
geeft, voeren we een gesprek met het bestuur. Dat gaat dan over het integrale 
risicobeeld. Daarna bepalen we welke onderdelen voor een onderzoek in aanmerking 
komen. Daarbij kijken we behalve naar kwaliteit en financiën zo nodig ook naar het 
                                                
2 Met uitzondering van het hoger onderwijs waar een andere vorm van toezicht plaatsvindt. 
 Pagina 9 van 23 
 

 
 
 
incidenten een onderzoek instellen naar aspecten uit de Wet op het hoger onderwijs 
en wetenschappelijk onderzoek (WHW). 
Het toezicht richt zich zowel op bekostigde als op niet-bekostigde instellingen. Het 
financieel toezicht richt zich echter alleen op de bekostigde instellingen, tenzij ons 
wordt gevraagd te adviseren over het recht om graden te verlenen. Om dat goed te 
kunnen doen, toetsen we ook bij niet-bekostigde instellingen de financiële 
continuïteit. Dat doen we ook als zich daar incidenten voordoen waarbij de belangen 
van studenten aan de orde zijn. Met de Nederlands-Vlaamse Accreditatieorganisatie 
(NVAO) en de Reviewcommissie Hoger Onderwijs en Onderzoek hebben we 
afspraken gemaakt om dubbele bevraging en overlap te voorkomen. Met de 
veldorganisaties maken we jaarlijks informatieafspraken, waarbij lastenbeperking 
een belangrijk aandachtspunt is. 
 
B3-scholen  
In het kader van het risicogerichte toezicht onderzoeken we ook de zogenaamde B3-
scholen: scholen voor primair en voortgezet onderwijs die niet door de overheid 
worden bekostigd. Scholen met een risico op onvoldoende kwaliteit hebben 
prioriteit, evenals nieuw startende scholen. We toetsen of zij voldoen aan de 
voorwaarden van de Leerplichtwet 1969 en brengen daarover advies uit aan colleges 
van burgemeester en wethouders. 
 
Scholen in Caribisch Nederland 
Een belangrijke categorie vormen ook de scholen en instellingen in de bijzondere 
gemeenten van Nederland: Bonaire, Sint Eustatius en Saba. Op scholen en 
instellingen die nog geen basiskwaliteit hebben bereikt, houden we in het voorjaar 
van 2016 voortgangsgesprekken en voeren we in het najaar van 2016 
kwaliteitsonderzoeken uit. Tegen het eind van 2016 stellen we op basis van onze 
reguliere toezichtactiviteiten een overkoepelende rapportage op. 
 
In augustus 2016 loopt de Onderwijsagenda voor Caribisch Nederland ten einde. De 
verwachting is dat op dat moment niet alle scholen en instellingen de beoogde 
basiskwaliteit zullen hebben bereikt. Dat vraagt om een meer gedifferentieerde 
aanpak van het toezicht. De aanpassingen die daarvoor nodig zijn, worden in de 
loop van 2016 bepaald. 
 
Nederlandse scholen in het buitenland 
De Inspectie van het Onderwijs houdt toezicht op de Nederlandse scholen in het 
buitenland en afstandsinstellingen voor Nederlands onderwijs in het buitenland, die 
in aanmerking komen voor ondersteuning door de overheid via de Stichting 
Nederlands Onderwijs in het Buitenland (NOB). 
 
Het Nederlands onderwijs in het buitenland vindt vooral plaats op ruim 230 
leslocaties voor Nederlandse Taal en Cultuur (NTC-scholen). Daarnaast zijn er rond 
de vijftien dagscholen voor primair onderwijs en vier dagscholen voor voortgezet 
onderwijs. Daarnaast verzorgen vijf instellingen afstandsonderwijs. In totaal gaat 
het om ongeveer 13.500 leerlingen. 
 
In 2016 bezoeken we naar verwachting één po-dagschool, 53 NTC po-scholen en 38 
NTC vo-scholen. 
 
Handhaving van wet- en regelgeving (alle sectoren) 
De inspectie bevordert, conform artikel 3, lid 2 van de Wet op het onderwijstoezicht 
(WOT), dat instellingen de wet- en regelgeving naleven, inclusief financiële 
voorschriften. Daarbij gaat het vooral om die wet- en regelgeving die het meest van 
belang is voor de onderwijskwaliteit en de rechtmatige aanwending van financiële 
 Pagina 11 van 23 
 

 
 
 
2.2.2 De Staat van het Onderwijs (het Onderwijsverslag) 
 
Met het Onderwijsverslag rapporteren we jaarlijks over de staat van het onderwijs 
aan de minister van Onderwijs, Cultuur en Wetenschap (OCW) en aan de minister 
van Economische Zaken (EZ; voor groen onderwijs). Het Onderwijsverslag 
behandelt de kwaliteit van het Nederlandse onderwijsstelsel in relatie tot de centrale 
thema’s en de manier waarop met name de instellingen daaraan bijdragen. Ook 
voor het groene onderwijs beschrijven we het jaarlijkse beeld in de sectoren. Waar 
mogelijk vergelijken we onze bevindingen met die van andere landen. Het 
Onderwijsverslag wordt in april 2016 gepresenteerd aan de ministers van OCW en 
EZ. Zij bieden het  namens de regering aan de Staten-Generaal aan. 
2.2.3 Andere vormen van stelselmonitoring 
 
De inspectie monitort jaarlijks ook een aantal specifieke zaken: 
 
1. Toezichtarrangementen in primair onderwijs, voortgezet onderwijs en 
speciaal onderwijs (najaar 2016); 
2. Landelijk rapport kinderopvang en peuterspeelzalen: hierin is te lezen hoe 
gemeenten hun wettelijke toezichttaken op het gebied van kinderopvang en 
peuterspeelzalen uitvoeren. Daarnaast schetst het rapport een algemeen 
beeld van de beschikbare kinderopvangvoorzieningen, typen houders en de 
uitvoering door de GGD. In overleg met het ministerie van Sociale Zaken en 
Werkgelegenheid (SZW) voert de inspectie ook ander thematisch onderzoek 
uit naar de kinderopvang; 
3. Financiële staat van het onderwijs (verschijnt in januari 2016); 
4. Sectorbeelden hoger onderwijs; 
5. Peilingen vakgebieden po: in 2016 verschijnen de volgende peilingen: 
 rekenen, taal en wereldoriëntatie (op basis van de Eindtoets 
Basisonderwijs) 
 cultuureducatie 
 natuur en techniek 
Ook worden in 2016 twee nieuwe peilingen gestart: de peiling 
bewegingsonderwijs en een peiling waarvan het vakgebied en de 
afnameperiode worden bepaald in schooljaar 2016/2017.  
2.2.4 Thematische onderzoeken in 2016 
 
De inspectie voert ook verdiepend (thematisch) onderzoek uit.  
 
Waar mogelijk baseren we ons bij thematische onderzoeken op reeds bestaand 
materiaal. Dit kan eigen materiaal zijn, maar ook onderzoeksmateriaal van anderen. 
Veel van het thematische onderzoek gaat mee in het instellingstoezicht, bijvoorbeeld 
door toevoeging van een aanvullende vragenlijst. Dit vergt dus weinig extra 
capaciteit van de inspectie en levert voor de scholen die we in het onderzoek 
betrekken weinig extra toezichtlast op. 
 
We rapporteren op tal van manieren over de uitkomsten van thematisch onderzoek, 
behalve via het onderwijsverslag bijvoorbeeld ook via rapporten, animaties, onze 
website, verslagen, seminars en congressen. Voor 2016 staan onderzoeksactiviteiten 
gepland voor de volgende onderwerpen (inclusief de in 2.1 al genoemde zes 
onderwerpen in het kader van programmatisch handhaven), waarbij de thema’s die 
we naar aanleiding van een toezegging aan de Kamer dan wel opdracht van de 
minister doen met een asterisk zijn aangegeven: 
 
 Pagina 13 van 23 
 

 
 
 
o Scheiding bestuur/intern toezicht (in het kader van programmatisch 
handhaven) 
2.2.5 Dialoog en kennisdeling 
 
De inspectie draagt actief bij aan dialoog en kennisdeling in het onderwijs. Zo 
organiseren we bij het verschijnen van het Onderwijsverslag een conferentie waarin 
de belangrijkste ontwikkelingen en mogelijke oplossingen voor knelpunten aan bod 
komen. Ook vinden er regelmatig conferenties, rondetafelbijeenkomsten en 
regiobijeenkomsten plaats rond een specifiek thema. Verder doen we aan 
kennisdeling via internet en social media, en dragen we bij aan 
discussiebijeenkomsten en (wetenschappelijke) onderwijsconferenties. Ook brengen 
we periodiek een nieuwsbrief uit voor de verschillende onderwijssectoren. Deze 
sturen we digitaal naar de onderwijsinstellingen en andere belangstellenden die zich 
hierop hebben geabonneerd en staat ook op de website van de inspectie. 
Voor 2016 staan op dit moment de volgende activiteiten gepland: 
 
 congres ‘De Staat van het Onderwijs’ (alle sectoren); 
 vernieuwde website met bevindingen thematisch en stelseltoezicht; 
 nieuwsbrieven (alle sectoren); 
 bijeenkomsten over de thema’s rond de leraar (hrm-beleid, professionalisering). 
 
De inspectie geeft actief aandacht aan specifieke verbeterpunten in het onderwijs, 
zoals de differentiatievaardigheden van leraren. Het gaat hierbij om dialoog en 
kennisdeling met het veld en ook met beleid. Soms hangen knelpunten in het 
onderwijs(stelsel) samen met beleid en wetgeving. Dit kan gemeentelijk beleid of 
beleid van een samenwerkingsverband zijn, maar ook landelijk beleid of wetgeving. 
Waar dat mogelijk is, zoeken we actief de dialoog.  
2.2.6 Wetenschappelijk en ander onderzoek 
 
Het is lang niet altijd nodig dat de inspectie zelf onderzoek uitvoert. Als onderzoek 
van goede kwaliteit beschikbaar is, gebruiken we dat zo veel mogelijk. We 
stimuleren dit ook, bijvoorbeeld door data beschikbaar te stellen, studies te 
begeleiden of door er zelf in te participeren. Rond enkele vraagstukken zijn we een 
structurele samenwerking met universiteiten aangegaan, onder andere in de vorm 
van leerstoelen en academische werkplaatsen (zie paragraaf 3.5). 
2.3 Toezicht op kwaliteitsborging door andere partijen (tweedelijnstoezicht) 
2.3.1 Algemene typering 
 
In enkele specifieke gevallen houden we tweedelijnstoezicht op het toezicht dat 
andere partijen uitoefenen. Wij onderzoeken dan of de mechanismen voor de 
kwaliteitsborging van voldoende kwaliteit zijn. Het gaat hier om het functioneren 
van het College voor Toetsen en Examens (CvTE), het accreditatiestelsel voor het 
hoger onderwijs (zie paragraaf 3.3), kinderopvang, peuterspeelzalen en voor- en 
vroegschoolse educatie (vve), en het financiële toezicht door de 
instellingsaccountants. Op de laatste twee gaan we in de paragrafen 2.3.2 en 2.3.3 
kort in. 
2.3.2 Toezicht op kinderopvang, peuterspeelzalen en vve 
 
De kinderopvang en peuterspeelzalen staan onder toezicht van gemeenten. De 25 
GGD’en in Nederland voeren de inspecties uit. Wanneer niet aan de kwaliteitseisen 
 Pagina 15 van 23 
 

 
 
 
3 Hoe werkt de inspectie samen in het toezicht? 
Om effectief te werken, zoekt de inspectie samenwerking met andere 
toezichthouders, nationaal en internationaal. 
3.1 Inspectieraad 
 
In de Inspectieraad werkt de inspectie samen met andere rijksinspectiediensten. De 
Inspectieraad bevordert dat de inspecties werken volgens de zes principes van goed 
toezicht: onafhankelijk, professioneel, transparant, selectief, slagvaardig en 
samenwerkend. Deze principes zijn opgenomen in de rijksbrede kaderstellende visie 
op toezicht (2005). De Inspectieraad is ook opdrachtnemer en uitvoerder van 
besluiten van het kabinet of de eerstverantwoordelijke minister over de coördinatie 
van en samenwerking in het toezicht door de rijksinspecties. 
 
De komende jaren werkt de Inspectieraad aan brede consensus over reflectief 
toezicht en aan verdere ontwikkeling van het risicogerichte toezicht bij alle 
rijksinspecties. Daarnaast zet de Inspectieraad in op de bevordering van 
professionaliteit en (kennis)ontwikkeling. Ten slotte werkt de Inspectieraad aan het 
verankeren van de rol van Rijkstoezichthouder.  
 
De inspectie werkt samen met Vide, de beroepsvereniging van professionals in het 
veld van toezicht, inspectie, handhaving en evaluatie. Vide werkt aan 
professionalisering van de leden en draagt bij aan een continue verbetering van het 
toezicht. Inspecteurs en andere inspectiemedewerkers nemen deel aan Vide-
bijeenkomsten en organiseren die soms zelf. Onze inspectie is ook vertegenwoordigd 
in het bestuur van Vide. 
3.2 Samenwerkend Toezicht Jeugd (STJ) 
 
6
De afgelopen jaren hebben we binnen het Samenwerkend Toezicht Jeugd 
onderzoek gedaan naar de kwaliteit van de samenwerking tussen organisaties die 
zorg en ondersteuning verlenen aan (kwetsbare) jeugdigen en hun gezinnen.  
Vanaf 1 januari 2015 vormen de Jeugdwet, de Wet maatschappelijke ondersteuning 
en de Participatiewet samen met de Wet passend onderwijs de wettelijke basis voor 
het bredere sociaal domein, waartoe ook jeugd(zorg) behoort. Het overkoepelend 
streven is dat zo veel mogelijk burgers op een veilige en gezonde manier 
participeren in de samenleving. Dat houdt in dat zij in staat zijn in hun eigen 
onderhoud te voorzien, regie voeren over hun eigen leven en zich positief inspannen 
om een bijdrage te leveren aan hun omgeving. Sommige burgers hebben hier hulp 
en/of ondersteuning bij nodig. Het gaat dan vaak om mensen die in een kwetsbare 
positie verkeren omdat zij kampen met (een combinatie van) fysieke, 
verstandelijke, geestelijke, economische en/of leeftijdsafhankelijke problemen. 
Gemeenten voeren hier vanaf 1 januari 2015 integraal beleid op en lokale partijen 
leveren de benodigde ondersteuning.  
 
De samenwerkende (jeugd)inspecties gaan in 2016 hun toezicht om die reden 
verbreden: ze gaan zich, behalve op het jeugddomein, ook richten op andere 
kwetsbare groepen in het sociaal domein. In eerste instantie gebeurt dit binnen de 
                                                
6 De Inspectie van het Onderwijs werkt in het Samenwerkend Toezicht Jeugd samen met de Inspectie voor de 
Gezondheidszorg, de Inspectie Jeugdzorg, de Inspectie Veiligheid en Justitie en de Inspectie Sociale Zaken en 
Werkgelegenheid. 
 Pagina 17 van 23 
 

 
 
 
bijvoorbeeld ouders, docenten en medezeggenschapsraden over vermeende 
schendingen van de Wet bescherming persoonsgegevens geanonimiseerd en 
geaggregeerd door aan het CBP. Wanneer het CBP van plan is scholen te bezoeken 
of te onderzoeken, zal het dat met de inspectie afstemmen. Voor zover het CBP 
themaonderzoek verricht naar de bescherming van persoonsgegevens op scholen, 
verleent de inspectie daar medewerking aan. Uiteraard nemen we daarbij de 
wettelijke voorschriften in acht. De samenwerking zal jaarlijks worden geëvalueerd. 
Daarbij levert de inspectie desgevraagd input voor de toezichtstrategie van het CBP.  
3.7 Internationale samenwerking 
3.7.1 Samenwerking met inspecties in het buitenland 
 
De inspectie bekleedt een bestuursfunctie in SICI, de vereniging van Europese 
onderwijsinspecties, die inmiddels 35 leden kent. Via het SICI-netwerk en intensieve 
bilaterale contacten met de Angelsaksische landen, Scandinavië, Duitsland en 
Vlaanderen werken we  samen aan de ontwikkeling van het toezicht op onderwijs. 
De samenwerking betreft de huidige speerpunten van het inspectiebeleid, zoals 
(sociale) onderwijsopbrengsten, de kwaliteit van de leraar, passend onderwijs en 
governance. Belangrijke internationale thema’s waar we bij aansluiten zijn innovatie 
binnen het onderwijs, communicatie met stakeholders, de effecten van toezicht en 
de stimulerende rol van toezicht.  
 
Als audit binnen het kwaliteitszorgsysteem organiseren we intensieve internationale 
peer reviews met collega-inspecties. De feedback die daaruit voortkomt, wordt 
gebruikt bij de verbetering van het toezicht en levert een belangrijke bijdrage aan 
de professionele ontwikkeling van de inspecteurs. 
 
Onze expertise wordt regelmatig gevraagd en ook ingezet voor specifieke training op 
onderdelen van het toezicht. Ook bieden we bredere ondersteuning aan landen die 
aan het begin staan van de implementatie van een toezichtsystematiek. 
Internationale delegaties bezoeken regelmatig de Nederlandse inspectie om kennis 
te nemen van de risicogerichte benadering van het toezicht.  
3.7.2 Toezicht op internationale en Europese scholen 
 
Conform de Regeling buitenlandse en internationale scholen houdt de inspectie 
toezicht op de lessen Nederlandse taal aan leerlingen met (ook) een Nederlands 
paspoort op internationale scholen in Nederland. Dit is een sobere vorm van 
toezicht; deze instellingen vallen immers al onder toezicht van een buitenlandse 
inspectie of worden door internationale onderwijsorganisaties geaccrediteerd.  
Het toezicht op reguliere Europese Scholen (type I) in Nederland valt onder 
verantwoordelijkheid van een Europese Raad van Inspecteurs, waarin Nederland 
vertegenwoordigd is met twee inspecteurs. Zij houden toezicht op de kwaliteit van 
het kleuter-, primair en voortgezet onderwijs in de scholen door zogenaamde ‘whole 
school inspections’ uit te voeren. De raad houdt zich daarnaast bezig met 
beoordeling en evaluatie van leraren, pedagogisch-didactische vernieuwing van het 
onderwijs, curriculumontwikkeling, nascholing en de European Baccalaureate.  
Naast type I-Europese Scholen kennen we ook geaccrediteerde Europese scholen. 
Deze scholen worden nationaal bekostigd. De accreditatie van deze scholen vindt 
plaats door de Europese Raad van Inspecteurs, het reguliere toezicht door de 
nationale inspectie.  
In Nederland is één reguliere Europese school gevestigd (Bergen) en één 
geaccrediteerde Europese school (Den Haag).   
 
 Pagina 19 van 23 
 

 
 
 
op het vlak van onderwijskwaliteit en naleving. Bij het beantwoorden van alle 
vragen streven we ernaar om te voldoen aan de normen van de Nationale 
ombudsman. 
4.4 Excellente scholen 
 
Vanaf 2015 valt het traject Excellente Scholen onder verantwoordelijkheid van de 
inspectie en wordt het in samenhang gebracht met de voorgenomen vernieuwingen 
in het toezicht. De nieuwe jury Excellente Scholen, die vanaf 2015 bestaat uit een 
voorzitter en drie deeljury’s verspreid over de sectoren primair onderwijs, 
voortgezet onderwijs en (voortgezet) speciaal onderwijs, is benoemd door de 
inspecteur-generaal van het Onderwijs. De juryleden voeren de werkzaamheden 
voor de beoordeling van de kandidaat-excellente scholen onafhankelijk van de 
inspectie uit. Ze worden daarin wel logistiek ondersteund door de inspectie. 
 
De nieuwe verantwoordelijkheid en de samenhang met het gedifferentieerd toezicht 
stellen nieuwe eisen aan de rol van de inspectie in het traject. De inspectie moet 
achter elke deelname staan en moet anticiperen op het beoordelen van een school 
die het predicaat ‘excellent’ draagt. De screening, die voorheen bestond uit het 
identificeren van bepaalde contra-indicaties, is daarom uitgebreid. De screening sluit 
nu scholen uit die niet voldoen aan de eisen voor ‘voldoende’ en die aantoonbaar 
niet voldoen aan de eisen voor ‘goed’. Ook wordt de jury via de screening 
geattendeerd op scholen die eventueel niet voldoen aan de eisen voor ‘goed’.  
 
 Pagina 21 van 23 
 

 
 
 
Colofon 
 
Inspectie van het Onderwijs 
Postbus 2730 | 3500 GS Utrecht 
www.onderwijsinspectie.nl 
 
Een exemplaar van deze publicatie is te downloaden vanaf de website van de 
Inspectie van het Onderwijs: www.onderwijsinspectie.nl.  
 
© Inspectie van het Onderwijs | september 2015 
 
 
 Pagina 23 van 23 
 

