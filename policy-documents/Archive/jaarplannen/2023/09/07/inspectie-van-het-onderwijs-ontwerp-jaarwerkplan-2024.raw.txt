 
 
 
 
 
 
 
 
 
 
ONTWERP JAARWERKPLAN 2024 
 
 
 
 
 
 
 
 
 
DOELEN EN ACTIVITEITEN 
 
 
INSPECTIE VAN HET ONDERWIJS 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Utrecht, september 2023 

 
Voorwoord 
Ambitie, dat is het woord dat het eerste dat bij me opkomt als ik aan 2024 denk. De 
ambitie om onze rol zo te vervullen dat we helpen het onderwijs beter te maken. De 
besturen en scholen en opleidingen aansprekend: spiegelend, stimulerend, de 
dialoog zoekend, goede voorbeelden aanreikend en waar nodig ook handhavend. 
Altijd met oog voor de praktijk en de omstandigheden, spreek ons daar gerust op 
aan. 
 
In onze gesprekken met besturen, scholen en opleidingen zullen we het nog vaker 
dan voorheen over de basisvaardigheden hebben. Onze onderzoekskaders zijn op 
dat punt aangescherpt. Dit hebben we gedaan om de focus die er binnen ons 
instellingstoezicht al was op basisvaardigheden extra kracht bij te zetten. 
 
De inspectie wordt groter, al gaat dat niet zo snel als beoogd. We hebben te maken 
met verloop, met name ook door pensionering van medewerkers, en uiteraard ook 
met de krappe arbeidsmarkt. Hier past dus een winstwaarschuwing. De groei is een 
uitvloeisel van de ambitie die ook in de uitwerking van het coalitieakkoord van het 
kabinet Rutte IV is verwoord om meer inspectieonderzoek op scholen te doen en om 
– zoals in het coalitieakkoord staat – sneller in te grijpen bij scholen die 
onvoldoende presteren. Dat vullen we in door onze risicozeef scherper af te stellen, 
zodat we eerder met scholen in gesprek gaan. We gaan waar mogelijk kortere 
hersteltermijnen hanteren bij tekortkomingen – daarin gaan we meer maatwerk 
toepassen – en sneller sancties opleggen als tekortkomingen te lang blijven bestaan. 
Om misverstanden te voorkomen: ons toezicht is niet op het geven van sancties 
gericht, maar vooral op het tijdig signaleren van risico’s, op het daarop aanspreken 
van besturen en scholen en opleidingen en op het komen tot goede en reële 
afspraken over herstel.  
 
We gaan dus weer meer naar scholen. Dat doen we ook met zogeheten stelsel-
kwaliteitsonderzoeken, waarmee we op stelselniveau weer meer en beter dan in de 
afgelopen jaren een beeld kunnen geven van hoe het ervoor staat met de kwaliteit 
van het onderwijs op de scholen en opleidingen. Dit kan bijdragen aan de 
verbetering van het onderwijs via de lijnen van politiek en beleid, de besturen en 
schoolleiders in het onderwijs zelf en ook het toezicht van de inspectie. Daarnaast 
doen we op basis van meerjarige lijnen stelselonderzoek naar specifieke 
onderwerpen. Onze speerpunten daarbij zijn de basisvaardigheden, passend 
onderwijs en gelijke kansen.  
 
Het onderzoek dat wij op de verschillende niveaus – scholen en opleidingen, 
besturen en stelsel – doen, hangt samen en beïnvloedt elkaar. Dat was al zo, maar 
de ambitie is om dat sterker het geval te laten zijn. Bij knelpunten in het onderwijs 
bekijken we hoe en op welk niveau we die het beste kunnen aanpakken. 
Bevindingen op stelselniveau kunnen leiden tot de agendering van thema’s voor 
onderzoeken bij besturen en scholen of opleidingen. Andersom kunnen we 
knelpunten die we vaker aantreffen bij besturen en scholen of opleidingen op 
stelselniveau verkennen of onderzoeken. We noemen dit een integrale benadering, 
waarbij we de balans qua intensiteit van het toezicht wat verschuiven naar de 
scholen en opleidingen (via dus de scherpere afstelling van de risicozeef en de 
stelsel-kwaliteitsonderzoeken), maar wel besturen blijven aanspreken als 
eindverantwoordelijk voor de onderwijskwaliteit op hun scholen en opleidingen. 
 
3 
 

 
INHOUD 
1 INLEIDING ............................................................................... 7 
2 INSTELLINGSTOEZICHT ........................................................... 9 
2.1 INLEIDING ................................................................................ 9 
2.2 INSTELLINGSTOEZICHT IN PO, VO, SO EN MBO ...................................... 9 
2.2.1 Opgavegericht: focus op basisvaardigheden ........................ 10 
2.2.2 Sociale veiligheid ............................................................. 11 
2.2.3 Integrale aanpak ............................................................. 11 
2.2.4 Adaptieve aanpak: aanpak die goed aansluit bij wat nodig is . 12 
2.3 TOEZICHT HOGER ONDERWIJS ....................................................... 12 
2.4 SPECIFIEKE ONDERDELEN VAN HET TOEZICHT VAN DE INSPECTIE ............... 13 
2.4.1 Onderwijs en kinderopvang in Caribisch Nederland ............... 13 
2.4.2 Nieuwe scholen in het bekostigd onderwijs .......................... 13 
2.4.3 Centrale toetsing en examinering ....................................... 14 
2.4.4 Samenwerkingsorganisatie Beroepsonderwijs Bedrijfsleven ... 14 
2.4.5 Kinderopvang, voor- en vroegschoolse educatie en Lokale 
Educatieve Agenda ....................................................................... 14 
2.4.6 Particulier onderwijs ......................................................... 14 
2.4.7 Internationale scholen, Europese scholen en Nederlandse 
scholen in het buitenland ............................................................... 15 
3 STELSELTOEZICHT ..................................................................17 
3.1 INLEIDING .............................................................................. 17 
3.2 JAARLIJKSE RAPPORTAGES ........................................................... 17 
3.3 DOORLOPEND ONDERZOEK ........................................................... 18 
3.4 NIEUW ONDERZOEK ................................................................... 19 
3.4.1 Monitoring....................................................................... 19 
3.4.2 Kwalificatie...................................................................... 20 
3.4.3 Socialisatie ...................................................................... 20 
3.4.4 Allocatie .......................................................................... 21 
3.4.5 Randvoorwaarden ............................................................ 22 
4 HOE WERKT DE INSPECTIE SAMEN IN HET TOEZICHT? ...........26 
4.1 INSPECTIERAAD ........................................................................ 26 
4.2 TOEZICHT SOCIAAL DOMEIN ......................................................... 26 
4.3 NVAO EN CDHO ..................................................................... 27 
4.4 ACADEMISCHE SAMENWERKING ..................................................... 27 
4.5 VIDE .................................................................................... 28 
4.6 OVERLEG MET OPSPORINGSINSTANTIES ............................................ 28 
4.7 SAMENWERKING MET DE AUTORITEIT PERSOONSGEGEVENS ..................... 28 
4.8 INTERNATIONALE SAMENWERKING .................................................. 28 
5 WAT ZIJN DE OVERIGE TAKEN VAN DE INSPECTIE? ................30 
5.1 VERTROUWENSINSPECTEURS ........................................................ 30 
5.2 WOO-VERZOEKEN, UITVOERINGSTOETSEN, ADVIEZEN EN ONTHEFFINGEN ..... 30 
5.3 WET NORMERING TOPINKOMENS .................................................... 30 
5.4 VRAGEN VAN PUBLIEK EN INSTELLINGEN ........................................... 31 
6 TOEGANKELIJKHEID, TRANSPARANTIE EN VERANTWOORDING
 32 
5 
 

 
1 Inleiding  
Effectief toezicht voor beter onderwijs is onze missie. Met ons toezicht willen we 
inspelen op de opgaven die we zien voor het behoud en de verbetering van de 
onderwijskwaliteit en de continuïteit daarvan.  
 
Op 1 augustus 2021 traden de onderzoekskaders 2021 voor voorschoolse educatie 
en primair onderwijs, voortgezet onderwijs, (voortgezet) speciaal onderwijs en 
middelbaar beroepsonderwijs in werking. Daarmee staat de ontwikkeling van het 
toezicht niet stil. We zijn steeds bezig met hoe we ons toezicht verder kunnen 
ontwikkelen. Natuurlijk willen we een zekere continuïteit in ons toezicht bieden, 
maar tegelijkertijd willen we wendbaar zijn en inspelen op nieuwe ontwikkelingen en 
vragen.  
 
In 2022 richtten we een programma-organisatie in voor de versterking van het 
toezicht. Dat heeft in 2024 z’n effect. In de driehoek besturen-scholen-stelsel geven 
we meer aandacht aan de scholen en opleidingen. We hebben hierbij een integrale, 
adaptieve en opgavegerichte aanpak voor ogen; een aanpak waarin we wendbaar 
zijn en snel kunnen schakelen op thema’s die prioriteit hebben of krijgen. Waarbij 
we daar actief zijn – bij besturen en scholen/opleidingen en op thema’s – waar dat 
het meeste nodig is. De inhoudelijke focus van het programma Versterking Toezicht 
ligt op het verbeteren van de basisvaardigheden van leerlingen en studenten en het 
versterken van de sociale veiligheid op scholen en instellingen door middel van in de 
eerste plaats instellingstoezicht. 
 
Met ons stelselonderzoek willen we systematisch zicht krijgen op het functioneren 
van het stelsel, meer specifiek op de mate waarin en wijze waarop het stelsel de 
kernfuncties kwalificatie, socialisatie en allocatie (inclusief gelijke kansen) vervult.  
 
De ambities voor de komende periode zullen hun weerslag hebben op de 
inspectieorganisatie. Die groeit, al gaat die groei niet zo snel als beoogd, als gevolg 
van personeelsverloop en de krappe arbeidsmarkt. Het is hoe dan ook van groot 
belang dat deze groei en verdere professionalisering van de organisatie op een 
zorgvuldige en hanteerbare wijze gestalte krijgen.  
 
In hoofdstuk 2 van dit jaarwerkplan beschrijven we onze werkwijze ten aanzien van 
besturen en hun scholen, instellingen en opleidingen. Daarbij gaan we in op wat het 
programma Versterking Toezicht voor het toezicht betekent. 
 
In hoofdstuk 3 beschrijven we de keuzes die we maken in ons stelseltoezicht: onze 
onderzoeksprogrammering. Daarbij haken we aan op de kernfuncties van het 
onderwijs. We programmeren ons stelselonderzoek meerjarig. Speerpunten in de 
stelselonderzoeken zijn de basisvaardigheden, passend onderwijs en gelijke kansen.  
 
In hoofdstuk 4 laten we zien hoe we met andere partijen samenwerken, nationaal en 
internationaal. Zo werken we met andere inspecties samen in de Inspectieraad en 
het Toezicht Sociaal Domein. 
 
In hoofdstuk 5 beschrijven we enkele specifieke taken, onder andere het werk van 
de vertrouwensinspecteurs en het toezicht op de naleving van de Wet normering 
topinkomens.  
 
7 
 

 
2 Instellingstoezicht 
2.1 Inleiding 
 
De inspectie ziet toe op de naleving van de onderwijswet- en regelgeving en heeft 
de taak om de ontwikkeling van het onderwijs en de kwaliteit daarvan te 
bevorderen. Ook heeft de inspectie de taak om de financiële rechtmatigheid,  
-doelmatigheid en -continuïteit te beoordelen en bevorderen. 
 
In 2022 richtten we een programma-organisatie in, gericht op de versterking van 
het toezicht in het funderend onderwijs en het middelbaar beroeps onderwijs. In het 
hoger onderwijs hebben wij een andere rol, daarover later meer.  
 
De inhoudelijke focus van het programma Versterking Toezicht ligt in de eerste 
plaats op het verbeteren van de basisvaardigheden van leerlingen en studenten. 
Nieuw is dat we (sinds augustus 2023) werken met een afzonderlijke standaard 
Basisvaardigheden in onze onderzoekskaders. Dit doen we om de opgave waar we 
voor staan voor het veld (verder) te verhelderen en om de focus binnen het 
instellingstoezicht op basisvaardigheden extra kracht bij te zetten. 
 
Bij de versterking van het toezicht staat de effectiviteit van ons toezicht voorop: 
effectief toezicht voor beter onderwijs. We willen duidelijkheid bieden aan besturen 
en scholen over wat er op basis van de wet van hen verwacht wordt. Met onze 
interventies willen we impact hebben op de ontwikkeling van de onderwijskwaliteit 
in Nederland. We zullen de aanpassingen en onze interventies monitoren en 
evalueren, om ons toezicht steeds te kunnen blijven aanscherpen. Zo verwachten 
we vanuit onze rol als toezichthouder een bijdrage te kunnen leveren aan beter 
onderwijs.   
 
De versterking van het toezicht zal in 2024 gepaard gaan met professionaliserings- 
en scholingsactiviteiten voor onze inspecteurs en andere medewerkers. 
 
In het hoger onderwijs is onze rol fundamenteel anders dan in de andere sectoren, 
daar is geen sprake van een systematisch instellingstoezicht. Zie voor de taken van 
de Inspectie van het Onderwijs ten aanzien van het hoger onderwijs paragraaf 2.3.  
 
2.2 Instellingstoezicht in po, vo, so en mbo 
 
In 2022 richtten we de programma-organisatie Versterking Toezicht in voor het 
funderend onderwijs en het middelbaar beroepsonderwijs. Daarbij gaat het om het 
komen tot een integrale benadering en juiste balans in ons toezicht op de 
verschillende niveaus: stelsel, besturen, en scholen en opleidingen. Met nadrukkelijk 
meer zicht op en aandacht voor de kwaliteit van het onderwijs op de scholen en 
opleidingen. Daarbij hebben we een opgavegerichte en adaptieve aanpak voor ogen; 
een aanpak waarin we wendbaar zijn en snel kunnen schakelen op opgaven die 
urgent zijn. Waarin we daar actief zijn – bij besturen en scholen/opleidingen en op 
thema’s – waar dat het meeste nodig is. 
 
Onze werkwijze en waarop wij onze oordelen baseren staat in de onderzoekskaders 
die gelden voor de onderwijssectoren primair onderwijs, voortgezet onderwijs, 
speciaal onderwijs en middelbaar beroepsonderwijs.  
9 
 

 
(Onderwijsproces 3 ofwel OP3) is verduidelijkt wat we bij deze standaard 
onderzoeken en beoordelen.  
  
2.2.2 Sociale veiligheid 
 
In het funderend onderwijs intensiveren we ons toezicht op de sociale veiligheid. We 
handhaven strikter op de monitoring van de sociale veiligheid van leerlingen. We 
rappelleren sneller als we daar op 1 juli geen gegevens over beschikbaar hebben. 
Daarnaast interveniëren we sneller bij meldingen en signalen. Ook is er extra 
geïnvesteerd in de bekendheid van de vertrouwensinspectie. Verder werken we 
samen met het ministerie van OCW aan verbreding en verdieping van de monitoring 
van de sociale veiligheid en aan een meldplicht voor ernstige incidenten. Een en 
ander zal extra informatie opleveren die het toezicht op sociale veiligheid verder 
versterkt. 
 
2.2.3 Integrale aanpak  
 
We bekijken het stelsel, de besturen en de scholen en opleidingen in samenhang. 
Het gaat hierbij om een goede balans in ons toezicht op de verschillende niveaus: 
stelsel, besturen en scholen en opleidingen. Waarbij we daar actief zijn - bij 
besturen en scholen/opleidingen en op thema’s – waar dat het meeste nodig is. 
Daarbij kunnen de uitkomsten van activiteiten op het ene niveau leiden tot 
activiteiten op een ander niveau. Bevindingen op stelselniveau kunnen leiden tot de 
agendering van thema’s voor onderzoeken bij besturen en scholen of opleidingen. 
Andersom kunnen we knelpunten die we vaker aantreffen bij besturen en scholen of 
opleidingen op stelselniveau verkennen of onderzoeken.  
In 2024 ligt de nadruk op het versterken van het directe toezicht op scholen. Dit 
directe toezicht op scholen is er in een aantal vormen, deels al bestaand, deels 
nieuw. 
 
Het vierjaarlijks onderzoek bij besturen en hun scholen of opleidingen  
Uitgangspunt is dat we bij elk bestuur elke vier jaar onderzoek doen. In het 
vierjaarlijks onderzoek is de centrale vraag of (en hoe) het bestuur zorg draagt voor 
onderwijs van voldoende kwaliteit en voor (financiële) continuïteit. Dit type 
onderzoek omvat ook onderzoeken op scholen en opleidingen; met 
verificatieactiviteiten krijgen we zicht op de sturing van het bestuur op de kwaliteit 
en de continuïteit van het onderwijs en op de ambities en hoe dit doorwerkt bij de 
scholen en opleidingen van het bestuur. Als daar aanleiding toe is, doen we risico-
onderzoek bij scholen en opleidingen. 
 
Risico-kwaliteitsonderzoeken 
We volgen elk jaar de prestaties van alle besturen en scholen/opleidingen met onze 
zogeheten Jaarlijkse risico- en prestatieanalyse. In deze analyse betrekken we 
vooral de onderwijsresultaten, de financiële kengetallen, de ontwikkeling van de 
leerlingenpopulatie of studentaantallen en eventuele signalen. Zien we op basis van 
onze jaarlijkse analyse bepaalde risico’s bij een bestuur of een school/opleiding, dan 
kan dit leiden tot een gesprek met het bestuur. Het kan ook leiden tot een 
kwaliteitsonderzoek bij een school of instelling, afhankelijk van de aard en omvang 
van de risico’s en hoe we de kwaliteitszorg van het bestuur beoordelen.  
 
Steekproef kwaliteitsonderzoeken 
Om een beter beeld te krijgen van hoe het Nederlandse onderwijs er voor staat, 
voeren we vanaf september 2023 steekproefsgewijs kwaliteitsonderzoeken uit op 
11 
 

 
 
In het hoger onderwijs zien we ook toe op de naleving van de wettelijke 
voorschriften die voor de instellingen voor hoger onderwijs gelden. Bij ernstige 
incidenten kunnen we onderzoek doen bij een instelling. Ook houden we toezicht op 
de naleving van de Wet bescherming namen en graden in het hoger onderwijs. 
 
We houden toezicht op zowel de bekostigde als de niet-bekostigde instellingen in het 
hoger onderwijs. Het financieel toezicht (dat gaat over rechtmatigheid, 
doelmatigheid en continuïteit) richt zich echter in beginsel alleen op de bekostigde 
instellingen, tenzij ons wordt gevraagd te adviseren over het recht om graden te 
verlenen; dan toetsen we ook bij niet-bekostigde instellingen de financiële 
continuïteit. Dat doen we eveneens, als zich daar incidenten voordoen waarbij de 
belangen van studenten aan de orde zijn.  
 
Verder houden we toezicht op het accreditatiestelsel. Dit toezicht betreft het 
Nederlandse deel van het Nederlands-Vlaamse accreditatiestelsel en omvat geen 
toezicht op de Nederlands-Vlaamse Accreditatieorganisatie (NVAO), maar op de 
kwaliteit van het functioneren van het accreditatiestelsel in Nederland. Dit toezicht 
voeren we uit op basis van een afzonderlijk toezichtkader, met daarin onze 
werkwijze en ons waarderingskader, dat wil zeggen de omschrijving van de 
kwaliteitstandaarden waaraan het accreditatiestelsel dient te voldoen. 
 
Met de Nederlands-Vlaamse Accreditatieorganisatie (NVAO) en de Commissie 
Doelmatigheid Hoger Onderwijs (CDHO) maken we afspraken om dubbele bevraging 
en overlap te voorkomen. De stelselonderzoeken die wij doen maken onderdeel uit 
van de jaarlijkse informatieafspraak met de Vereniging Hogescholen, Universiteiten 
van Nederland (UNL) en het ministerie van OCW.  
 
In het hoger onderwijs hebben wij een adviserende rol bij toetredingsaanvragen van 
rechtspersonen voor hoger onderwijs en bij aanvragen voor transnationale educatie.  
 
2.4 Specifieke onderdelen van het toezicht van de inspectie 
 
2.4.1 Onderwijs en kinderopvang in Caribisch Nederland 
 
Het toezicht van de Inspectie van het Onderwijs richt zich ook op het onderwijs en 
de kinderopvang in Caribisch Nederland (Bonaire, Sint Eustatius en Saba). We 
werken in Caribisch Nederland met een onderzoekskader dat gebaseerd is op het 
kader dat in Europees Nederland geldt. 
 
2.4.2 Nieuwe scholen in het bekostigd onderwijs 
 
De inspectie heeft sinds 2021 tot taak om een oordeel te geven over de 
onderwijskwaliteit die te verwachten is op nieuwe scholen in het bekostigd 
onderwijs. Wie een nieuwe school wil oprichten, kan dit melden bij de Dienst 
Uitvoering Onderwijs (DUO) en dient dan bij DUO documentatie aan te leveren als 
beschreven in de wet. De inspectie gebruikt die documentatie bij het uitvoeren van 
de kwaliteitstoets. De minister besluit, mede op basis van het advies van de  
inspectie, over de aanvraag. 
 
13 
 

 
B2- en B3-scholen 
De inspectie houdt toezicht op de zogeheten B2- en B3-scholen. 
 
B2-scholen zijn particuliere scholen met een zelfstandige examenlicentie. Deze 
zelfstandige exameninstellingen voor algemeen voortgezet onderwijs mogen zelf 
examens afnemen volgens artikel 56 van de Wet op het voortgezet onderwijs of 
artikel 1.4a.1 van de Wet educatie en beroepsonderwijs. De inspectie heeft jaarlijks 
gesprekken met de besturen om de onderwijsresultaten te bespreken. De 
onderwijsresultaten worden anders berekend dan bij het bekostigde voortgezet 
onderwijs, bijvoorbeeld doordat een deel van de leerlingen al vakken heeft 
afgesloten. Hierover zijn afspraken gemaakt met de B2-scholen. 
 
B3-scholen zijn niet door de overheid bekostigde scholen voor basisonderwijs en/of 
voortgezet onderwijs. De ouders betalen de kosten voor het onderwijs op deze 
scholen. Bij de nieuw startende scholen toetsen we of ze kunnen worden 
aangemerkt als ‘school in de zin van artikel 1, onderdeel b, onder 3 van de 
Leerplichtwet 1969’ en brengen daarover bindend advies uit aan colleges van 
burgemeester en wethouders. Is de onderwijsvoorziening eenmaal erkend als 
‘school’, dan houden wij regelmatig toezicht op de onderwijskwaliteit, waarbij we 
prioriteit geven aan B3-scholen met een risico op onvoldoende kwaliteit. 
 
Particuliere (niet-bekostigde) mbo-instellingen 
Particuliere (niet-bekostigde) instellingen in het middelbaar beroepsonderwijs 
beoordelen we met hetzelfde onderzoekskader als instellingen die door het Rijk 
bekostigd worden, met uitzondering van het onderdeel financieel toezicht. 
 
2.4.7 Internationale scholen, Europese scholen en Nederlandse scholen in het buitenland 
 
De inspectie is verantwoordelijk voor het toezicht op de internationale scholen in 
Nederland. Dit toezicht concentreert zich op de lessen Nederlandse taal aan 
leerlingen met (ook) de Nederlandse nationaliteit. Er zijn twee soorten scholen die 
onderwijs voor het Europees Baccalaureat-diploma (EB) mogen aanbieden: 
Europese Scholen en andere geaccrediteerde scholen. 
 
In Nederland hebben we één Europese school, in Bergen. De Europese scholen zijn 
in eerste instantie opgericht voor kinderen van ambtenaren van de Europese Unie. 
De Europese Scholen zijn opgericht door het EB-bestuur (Board of Governors of the 
European Schools). Het onderwijs op deze scholen wordt afgesloten met het 
Europees Baccalaureaat dat toegang geeft tot het hoger onderwijs in alle EU-
lidstaten. Nederland is met twee inspecteurs vertegenwoordigd in de voor het 
toezicht op de Europese scholen verantwoordelijke Europese Raad van Inspecteurs.  
 
De zogenoemde andere geaccrediteerde scholen zijn niet opgericht door het EB-
bestuur, mogen wel het officiële EB-programma aanbieden en het EB-diploma 
uitreiken, en zijn financieel, juridisch en administratief en ook qua toezicht ingebed 
in de nationale context van de lidstaat van vestiging. In Nederland is er één school 
van dit type, namelijk de Europese school in Den Haag.  
 
De inspectie houdt verder toezicht op de Nederlandse scholen in het buitenland die 
ondersteund worden door de overheid via de Stichting Nederlands Onderwijs in het 
Buitenland (NOB). Dit onderwijs vindt plaats op ruim 200 leslocaties voor 
Nederlandse Taal en Cultuur (NTC-scholen) in 120 landen, op circa 15 dagscholen 
voor primair onderwijs en 4 voor voortgezet onderwijs, en op 7 instellingen die 
afstandsonderwijs verzorgen. In totaal gaat het om ongeveer 13.000 leerlingen. Het 
15 
 

 
3 Stelseltoezicht 
3.1 Inleiding 
 
In het kader van ons toezicht op het onderwijs doen wij stelselonderzoek en 
ondernemen we stelselactiviteiten. Met ons stelselonderzoek willen we systematisch 
zicht krijgen op het functioneren van het stelsel, meer specifiek op de mate waarin 
en wijze waarop het stelsel de kernfuncties kwalificatie, socialisatie en allocatie  
vervult en op de organisatiekwaliteit als noodzakelijke randvoorwaarde. Bij deze 
functies en de randvoorwaarden focussen we in de eerste plaats op de 
basisvaardigheden, kansengelijkheid en passend onderwijs.  
 
Daarbij hebben we specifiek voor de periode 2023-2025 enkele thema’s die mede 
leidend zijn voor de keuzes in ons stelselonderzoek: (1) de kwaliteit van de 
onderwijsprofessionals, (2) het curriculum en het aanbod en (3) flexibilisering en 
netwerken (als beoogde oplossingen voor knelpunten in het onderwijs). Daarnaast 
besteden we aandacht aan andere relevante en urgente thema’s om zicht te houden 
op (de kwaliteit van) het onderwijs. In de bijlage bij dit jaarwerkplan is een 
overzicht opgenomen van de voorgenomen stelselonderzoeken, waarbij aangegeven 
is op welke van de genoemde thema’s deze onderzoeken zich richten. 
 
De onderzoeken leveren in de meeste gevallen een onderzoeksrapport op en leveren 
ook inbreng voor de Staat van het Onderwijs die in het voorjaar van 2025 uitkomt. 
 
Hieronder beschrijven we de geprogrammeerde stelselonderzoeken. In 3.2 staan 
jaarlijkse rapportages, in paragraaf 3.3 de onderzoeken die doorlopen vanuit 2023 
en in paragraaf 3.4 de nieuwe onderzoeken, gerubriceerd onder de genoemde 
kernfuncties en de organisatiekwaliteit als noodzakelijke randvoorwaarde.  
 
Uiteraard kan het zijn dat er gedurende het jaar aanleiding is stelselonderzoek te 
doen dat niet in het jaarwerkplan 2024 staat. Zoals eerder aangegeven, wil de 
inspectie wendbaar zijn en snel kunnen schakelen op thema’s die prioriteit hebben 
of krijgen. Het kan dan zijn dat dit dan consequenties heeft voor andere 
onderzoeken, bijvoorbeeld voor het tempo of de aanpak. Per geval zal gekeken 
worden of er nadere prioritering plaatsvindt of dat wellicht extra capaciteit kan 
worden ingezet. Daarover vindt dan overleg plaats met het ministerie van OCW.     
 
3.2 Jaarlijkse rapportages 
 
In deze paragraaf is te vinden met welke jaarlijks terugkerende rapportages we een 
beeld geven van het functioneren van het stelsel op de kernfuncties kwalificatie, 
socialisatie en allocatie, en op organisatiekwaliteit als noodzakelijke 
randvoorwaarde. 
 
Staat van het Onderwijs 
In de Staat van het Onderwijs beschrijven we jaarlijks de kwaliteit en de financiële 
staat van het Nederlandse onderwijsstelsel en beschrijven we trends en 
ontwikkelingen. Elk voorjaar rapporteren we over de staat van het onderwijs aan de 
minister van Onderwijs, Cultuur en Wetenschap. Deze biedt het rapport vervolgens 
namens de regering met een beleidsreactie aan de Staten-Generaal aan. Jaarlijks 
lichten we ook een aantal specifieke thema’s uit. Zo doen wij voor de Staat van het 
17 
 

 
Allocatie 
- Onderwijsachterstanden van nieuwkomers  
(primair en voortgezet onderwijs) 
 
Organisatiekwaliteit 
- Dagelijkse oplossingen leraren- en schoolleiderstekort  
(primair, voortgezet en (voortgezet) speciaal onderwijs) 
- Kwaliteitsmeting vroegschoolse educatie  
(primair onderwijs) 
- Samenwerking tussen regulier en speciaal onderwijs  
(primair, voortgezet en (voortgezet) speciaal onderwijs) 
- Bijzondere bekostiging  
(primair en (voortgezet) speciaal onderwijs) 
- Sturing: raden van toezicht  
(hoger onderwijs) 
 
3.4 Nieuw onderzoek 
 
Deze paragraaf bevat nieuw stelselonderzoek, gerubriceerd onder Monitoring 
(3.4.1), de kernfuncties Kwalificatie (3.4.2), Socialisatie (3.4.3) en Allocatie (3.4.4) 
en Randvoorwaarden (3.4.5). 
 
3.4.1 Monitoring 
 
Naast de monitoring ten behoeve van de Staat van het Onderwijs, de steekproef-
kwaliteitsonderzoeken, het onderzoek ten behoeve van het landelijk rapport 
Gemeentelijk toezicht kinderopvang 2023 en het landelijk rapport VVE/LEA, doet de 
inspectie peilingsonderzoek (Peil.onderwijs) 
 
Peil.onderwijs  
Sinds 2014 voert de Inspectie van het Onderwijs in opdracht van het ministerie van 
Onderwijs, Cultuur en Wetenschap (OCW) de regie over de peilingsonderzoeken in 
het primair onderwijs (laatste leerjaar van het (speciaal) basisonderwijs). Deze 
opdracht is in 2020 uitgebreid naar het laatste leerjaar van het speciaal onderwijs 
(2020) en het einde van het tweede leerjaar van het voortgezet (speciaal) onderwijs 
(2021). Medio 2023 is daar het uitvoeren van een eerste peilingsonderzoek in het 
mbo bijgekomen. In 2024 werken we aan de voorbereiding en uitvoering van een 
aantal peilingsonderzoeken. Zie de tabel hieronder. 
 
Peilingsonderzoek Data- rapportage 
verzameling 
Rekenen en wiskunde voortgezet onderwijs 2021/2022 Voorjaar 2024 
Digitale geletterdheid einde basisonderwijs 2021/2022 Voorjaar 2024 
Taal en rekenen einde basisonderwijs, speciaal 2023 Voorjaar 2024 
basisonderwijs en speciaal onderwijs 
Leesvaardigheid voortgezet (speciaal) onderwijs 2022/2023 Eind 2024 
Rekenen-Wiskunde einde basisonderwijs, speciaal 2022/2023 Eind 2024 
basisonderwijs en speciaal onderwijs 
Mens en Maatschappij einde basisonderwijs  2022/2023 Voorjaar 2025 
Schrijfvaardigheid voortgezet onderwijs 2023/2024 Eind 2025 
Bewegingsonderwijs einde basisonderwijs 2023/2024 Eind 2025 
19 
 

 
Centrale vraag: Welke beleid voeren besturen en scholen om fysiek geweld, verbaal 
geweld, seksuele intimidatie en seksueel misbruik tegen te gaan? 
De inspectie gaat – als eerste verkenning – portretten van scholen (basis en 
voortgezet onderwijs) maken over beleidskeuzes rond het tegengaan van fysiek en 
verbaal geweld en tevens (basis- en voortgezet onderwijs en speciaal onderwijs) 
over het tegengaan van seksuele intimidatie en seksueel misbruik. Daarbij kiezen 
we bij de invalshoek fysiek en psychisch geweld voor 5 scholen per sector waarop 
het geweld lijkt te verminderen en 5 scholen per sector waar dit niet het geval is. 
We spreken op deze scholen met bestuur, schoolleiding, een aantal docenten en een 
aantal leerlingen. Ook voor de invalshoek seksuele intimidatie en seksueel misbruik 
selecteren we 10 scholen per schooltype.  
 
3.4.4 Allocatie 
 
Aanbod in de regio 
Centrale vraag: Welk aanbod van afgestudeerden is er vanuit opleidingen in het 
hoger onderwijs voor de (regionale) arbeidsmarkt in tekortberoepen en waar komen 
deze afgestudeerden terecht? 
Een functie van het onderwijsstelsel is onder meer dat het studenten toelevert voor 
de arbeidsmarkt. Het is van belang dat studenten de keuze hebben uit een aanbod 
aan opleidingen dat aansluit bij de behoeften op de arbeidsmarkt en dat het 
onderwijs de afgestudeerden levert waaraan (in de regio) behoefte is. De inspectie 
gaat onderzoeken waar studenten die opleidingen voor tekortberoepen (bijvoorbeeld 
op het terrein van zorg, onderwijs, techniek en ict) volgen na afronding van hun 
opleiding instromen op de arbeidsmarkt. Met bestaande populatiedata bekijken we 
het regionale aanbod van deze afgestudeerden (zowel Nederlandse als internationale 
studenten) en brengen in kaart of zij op op de Nederlandse arbeidsmarkt zijn 
ingestroomd, en zo ja in welke regio en sector. 
 
Innovatieve vormen van beroepspraktijkvorming (bpv) in het mbo  
Centrale vraag: Welke kansen en risico’s hebben innovatieve vormen van de 
beroepspraktijkvorming voor de begeleiding van studenten in de 
beroepspraktijkvorming? 
In het eerste deel van dit onderzoek willen we zicht krijgen op innovatieve vormen 
van beroepspraktijkvorming in het mbo. We beschrijven de ontwikkelingen (denk 
aan vormen van hybride leren) en identificeren potentiële risico’s, bijvoorbeeld voor 
specifieke sectoren, leerwegen of niveaus. Hierbij betrekken we zowel de bekostigde 
als de niet bekostigde sectoren. In een tweede deel willen we zicht krijgen op wat de 
ontwikkelen en risico’s betekenen voor de begeleiding van de studenten. Een 
analyse hiervan kan inzicht bieden in eventuele knelpunten in het stelsel. Ook 
brengen we in kaart welke rol de Samenwerkingsorganisatie Beroepsonderwijs 
Bedrijfsleven in dit kader vervult. 
 
Aansluiting hbo-wo: stapelen en toegang tot de master  
Centrale vraag: In hoeverre en waarom zijn (bekostigde) master-opleidingen in het 
wetenschappelijk onderwijs (wo) niet toegankelijk voor hbo-gediplomeerden?  
We richten ons in dit onderzoek op masteropleidingen in het wo die geen toegang 
biedt aan hoger beroepsonderwijs (hbo)-gediplomeerden, bijvoorbeeld door geen 
schakeltraject aan te bieden. We brengen het aantal en de kenmerken van deze 
opleidingen in kaart door middel van een herhaling van een uitvraag die we in 2018 
deden. Daarbij kijken we ook of de toegankelijkheid groter is, na de aanpassing van 
de wet op dit terrein. We onderzoeken ook de redenen voor de gemaakte keuzes. In 
het kader van dit onderzoek spreken we met verschillende belanghebbenden in het 
wo en het hbo.     
21 
 

 
personeelsbeleid of (andere) arbeidsvoorwaarden en arbeidsomstandigheden. Ook 
wordt verkend of er meer te zeggen is over de effecten van het leraren- en 
schoolleiderstekort op de onderwijskwaliteit in het primair onderwijs.  
 
Literatuuronderzoek continuüm voor leerlingen met 
ondersteuningsbehoeftes in inclusiever onderwijs 
Centrale vraag: Wat leren we van de wijze waarop in andere landen ondersteuning 
in inclusiever onderwijs is georganiseerd? 
Parallel aan ons lopende onderzoek naar de samenwerking tussen regulier en 
speciaal onderwijs’ (zie Jaarwerkplan 2023) zal de Rijksuniversiteit Groningen in 
samenwerking met de inspectie een meta-analyse uitvoeren over de wijze waarop 
extra ondersteuning in het buitenland is georganiseerd en naar de effecten van deze 
ondersteuningsvormen. Door een overkoepelende en gezamenlijke analyse van deze 
beide onderzoeken kunnen we voor het Nederlandse onderwijs leren van initiatieven 
in andere landen. 
 
Curricula van lerarenopleidingen  
Centrale vraag: Hoe zitten de curricula van lerarenopleidingen in elkaar en welke 
theorieën en principes worden gehanteerd over leren en pedagogiek? 
Het functioneren van de lerarenopleidingen is van groot belang voor de kwaliteit van 
leraren en daarmee ook het leren van leerlingen. Er is weinig systematische 
informatie over de daadwerkelijk uitgevoerde curricula (onder andere structuur, 
inhoud, studiepunten). De Radboud Universiteit zal samen met de inspectie in kaart 
brengen hoe curricula van lerarenopleidingen in elkaar zitten, bijvoorbeeld op het 
domein waarin afgestudeerden les zullen geven, en welke theorieën en principes 
gehanteerd worden over hoe mensen leren en qua pedagogiek. Hieruit volgt een 
overzicht van de structuur en de inhoud van de lerarenopleidingen. 
 
Leskwaliteit beginnende leraren 
Centrale vraag: Wat is de leskwaliteit van beginnende leraren en is er een relatie 
tussen de (versnelde) ontwikkeling van de leskwaliteit, de kenmerken van de 
begeleiding en de startleskwaliteit van de leraren vanuit de opleiding? 
Eind 2023 start een 5-jarige cohortonderzoek in het basisonderwijs, vanuit een 
samenwerking met de Universiteit Twente, naar de ontwikkeling van de leskwaliteit 
van beginnende leraren in de eerste jaren van de inductiefase. In kaart wordt 
gebracht welke kenmerken van startersbegeleiding en -facilitering samenhangen 
met een (versnelde) ontwikkeling van deze leskwaliteit en welke factoren een relatie 
hebben met mobiliteit en uitval van leraren tijdens de inductiefase.  
 
Kwaliteit van PDG-trajecten 
Centrale vraag: Wat is de kwaliteit van de Pedagogisch Didactisch Getuigschrift-
trajecten voor docenten in het mbo? 
Voor het middelbaar beroepsonderwijs/hoger onderwijs schetsen we een stelselbeeld 
van de kwaliteit van de Pedagogisch Didactisch Getuigschrift-trajecten en de 
kengetallen van deze trajecten. We doen dit op basis van onderzoek naar de 
kwaliteit van de trajecten van alle pdg-aanbieders. In dit onderzoek richten we ons 
op de pedagogische didactische scholing en het afsluitende getuigschrift. 
 
Professionalisering van onderwijsprofessionals  
Centrale vraag: Op welke manier geven besturen het professionaliseringsbeleid voor 
hun onderwijspersoneel vorm? 
De inspectie zet in het voorjaar van 2024 onder een representatieve groep besturen 
in het primair onderwijs, het (voortgezet) speciaal onderwijs, het voortgezet 
onderwijs en het middelbaar beroepsonderwijs een vragenlijst uit om zicht te krijgen 
op de ambities, verantwoordelijkheden en totstandkoming van keuzes ten aanzien 
23 
 

 
De laatste jaren stijgt het aantal aanmeldingen van nieuwe niet-bekostigde 
onderwijsinstellingen in het po en het vo. Er zijn zorgen over de mogelijkheden tot 
integratie van de betreffende leerlingen in de samenleving. We brengen met ons 
onderzoek in kaart welk aanbod deze scholen hun leerlingen bieden (en welke 
beweegredenen ze daarbij hebben) om hen voor te bereiden op deelname aan de 
samenleving. Op basis daarvan willen we een beeld geven van de gevolgen van de 
groei van het niet bekostigd onderwijs voor het stelsel. Ons onderzoek zal bestaan 
uit interviews met schoolleiders, docenten en -indien mogelijk- ouders.  
 
 
Kwaliteitsborging stages 
Centrale vraag: Hoe is de kwaliteitsborging van stages voor leerlingen en studenten? 
We onderzoeken de kwaliteitsborging in het voortgezet onderwijs (vo) middelbaar 
beroepsonderwijs (mbo) en hoger onderwijs (ho) bij het vinden, uitvoeren en  
afronden van stages door studenten. In het vo doen we een verkennend kwalitatief 
onderzoek bij een aantal vmbo-afdelingen. In het ho richten we ons op één of twee 
sub-sectoren (bijv. de zorg en/of ICT). Voor de kwaliteitsborging van de 
beroepspraktijkvorming in het mbo maken we gebruik van steekproef-
kwaliteitsonderzoeken. Bij deze onderzoeken beoordelen we instellingen op de 
onderzoekstandaard Beroepspraktijkvorming (OP5).  
 
Fusies in het middelbaar beroepsonderwijs (mbo) 
Centrale vraag: Wat betekenen de recente fusies van mbo-instellingen voor het 
onderwijsstelsel in het mbo?  
In 2017 telde het mbo 66 door de overheid bekostigde instellingen. Op 1 januari 
2023 waren dat er als gevolg van fusies nog 56 en de afname gaat naar verwachting 
verder. In dit onderzoek brengen we de kenmerken van de fusies in kaart en kijken 
we daarbij zowel naar de fusiepartners en hun beweegredenen als naar de motieven 
van invloedrijke externe actoren, bijvoorbeeld gemeentes of bedrijfsleven. Ook 
brengen we de kansen en risico’s voor het mbo in beeld.  
 
Taalbeleid hoger onderwijs 
Centrale vraag: Hoe maken universiteiten de keuze voor anderstaligheid voor 
(groepen) opleidingen: welke inhoudelijke gronden spelen een rol en hoe is de 
besluitprocedure ingericht? 
De inspectie onderzoekt of instellingen voor hoger onderwijs taalbeleid voeren en, 
zo ja, hoe dit beleid eruit ziet. In het bijzonder onderzoeken we of en hoe 
universiteiten keuzes maken voor anderstaligheid voor (groepen) opleidingen.  
 
25 
 

 
gespreksleidraad ontwikkeld die inspecteurs kunnen hanteren bij gesprekken over 
samenwerking met bestuurders. Verder zijn wij als Inspectie van het Onderwijs 
betrokken bij 2 themaonderzoeken die TSD binnen deze toezichtlijn uitvoert: 
Onderwijszorgarrangementen en Werkdruk in het voortgezet onderwijs en 
middelbaar beroepsonderwijs. 
 
Verdiepen – Op zoek naar mogelijkheden om hardnekkige knelpunten in de zorg en 
ondersteuning te doorbreken 
Burgers krijgen vaak niet de hulp die ze nodig hebben. Met zogeheten 
actieonderzoeken onderzoekt TSD hardnekkige knelpunten in de toegang tot en de 
overgangen en samenloop tussen zorg en ondersteuning. Dit doet TSD in co-creatie 
met burgers en partijen in het veld. Binnen deze toezichtlijn onderzoekt TSD ook 
hoe organisaties in het sociaal domein alert blijven om te voorkomen dat ze 
(groepen) mensen die recht hebben op zorg- en ondersteuning onbedoeld uit- of 
buitensluiten, bijvoorbeeld mensen die moeite hebben met lezen en/of schrijven.  
 
Reflecteren – Het systeem laten leren en zelf leren 
TSD wil door het bij elkaar brengen van kennis van de inspecties beter in beeld 
krijgen hoe ontwikkelingen en veranderingen in het sociaal domein elkaar 
beïnvloeden en ook welke vergelijkbare processen de inspecties daarin tegenkomen. 
De vier inspecties gaan in dit kader met elkaar in gesprek over de thema’s 
arbeidsmarktproblematiek en burgerbetrokkenheid.  
 
4.3 NVAO en CDHO 
 
In het hoger onderwijs werkt de inspectie nauw samen met de Nederlands-Vlaamse 
Accreditatieorganisatie (NVAO) en de Commissie Doelmatigheid Hoger Onderwijs 
(CDHO). De NVAO heeft als taak de beoordeling van de onderwijskwaliteit en de 
kwaliteitszorg van opleidingen en instellingen. De Commissie Doelmatigheid Hoger 
Onderwijs (CDHO) adviseert de Minister gevraagd en ongevraagd over de 
doelmatigheid van het bekostigde onderwijsaanbod en de taakverdeling van de 
instellingen in het hoger onderwijs (macrodoelmatigheid). Doel van de 
samenwerking is het realiseren van een logisch, effectief en samenhangend stelsel 
van externe borging in het hoger onderwijs. Daarbij streven de inspectie, de NVAO 
en de CDHO naar het zo beperkt mogelijk houden van de administratieve lastendruk 
voor de instellingen. Gestreefd wordt naar optimale afstemming van de 
werkzaamheden en het uitvoeren van analyses. 
 
4.4 Academische samenwerking 
 
In het programma Academische Werkplaatsen Onderwijs (AWP) doet de inspectie in 
nauwe samenwerking met de wetenschap onderzoek naar voor de 
inspectie relevante thema’s op het terrein van verbetering van de onderwijskwaliteit. 
Doel is om de aldus gezamenlijk verworven kennis te gebruiken in ons toezicht. 
Het programma dat eerder bestond uit de samenwerkingen met de Universiteit 
Maastricht en de Vrije Universiteit Amsterdam (AWP Onderwijskwaliteit), de 
Universiteit van Amsterdam (AWP Sociale Kwaliteit) en de Universiteit Twente (AWP 
Leskwaliteit) is in het 2022 en 2023 uitgebreid met twee nieuwe partners: de 
Erasmus Universiteit en de Rijksuniversiteit Groningen. De samenwerking met de 
Erasmus Universiteit is erop gericht om de effecten van toezicht in kaart te brengen 
en de lessen die hieruit volgen te gebruiken voor verbetering en de ontwikkeling van 
toezicht. De samenwerking met Rijksuniversiteit Groningen heeft als doel kansrijke 
27 
 

 
Net als in de voorgaande jaren zullen we in 2024 enkele toezichtscans uitvoeren, 
waarmee we informatie verzamelen rond één of meer (strategische) thema’s. Dit 
zorgt voor interne reflectie en levert input voor de ontwikkeling van ons toezicht.  
 
In 2024 gaan we verder Erasmus+-project, samen met de Vlaamse inspectie. In dit 
project richten we ons op het toezicht op de basisvaardigheden. Van het ‘Civic 
Values and Skills’ project, dat we met de Schotse en Zweedse inspectie doen, zullen 
we in 2024 de resultaten naar buiten brengen. Verder loopt het project over 
stelseltoezicht, evaluatie en data science (research), dat we samen met de Engelse 
en Zweedse inspectie doen, in 2024 door.   
 
Nederland en Suriname hebben in 2023 een zogeheten Memory of Understanding 
getekend voor samenwerking op onderwijsgebied. In het kader daarvan zullen wij in 
2024 kennis en ervaring uitwisselen met de Surinaamse onderwijsinspectie.  
 
Het Nederlandse inspectiesysteem staat als degelijk en innovatief aangeschreven. Er 
is vraag naar onze expertise (informatie en scholing). In 2024 zullen we 
internationale delegaties ontvangen en ook zelf bezoeken aan buitenlandse 
inspecties brengen om kennis te delen over ons toezicht. 
 
 
29 
 

 
onderzoek doen naar aanleiding van meldingen van accountants, naar aanleiding 
van andere signalen en ook op eigen initiatief.  
 
5.4 Vragen van publiek en instellingen 
 
Ouders, leerlingen, studenten en anderen kunnen bij de inspectie terecht met 
vragen over het onderwijs en het toezicht van de inspectie. Zij kunnen ook bij de 
inspectie terecht met meldingen over de kwaliteit van het onderwijs of de veiligheid 
in de onderwijsinstelling en met klachten over de inspectie. Informatie Rijksoverheid 
verzorgt een deel van de eerstelijnsopvang voor ouders en leerlingen. Bij het team 
Klantcontact van de inspectie komen elk jaar ongeveer 20.000 vragen en meldingen 
binnen via de telefoon, het contactformulier en e-mail.  
 
Vragen en meldingen waarin zorgen of klachten over scholen en instellingen worden 
gedeeld, hebben voor het toezicht van de inspectie een belangrijke signaalfunctie. 
We geven voortdurend aandacht aan onze toegankelijkheid, en aan de verbetering 
van de behandeling van signalen en vooral ook de transparante afwikkeling. We 
nemen melders zo goed mogelijk mee in de behandeling van hun signaal, zij krijgen 
ook een terugkoppeling. Op deze manier zijn zij betrokken bij ons toezicht.  
 
We vinden het belangrijk om vooral ouders, leerlingen en studenten goed te 
informeren over hun positie en over de mogelijkheden die ze hebben om 
onderwijsinstellingen aan te spreken op hun verantwoordelijkheden. Ook vinden we 
het belangrijk om hen waar nodig door te verwijzen naar organisaties die verder 
kunnen adviseren en ondersteuning kunnen bieden. We willen onze toegankelijkheid 
voor melders vergroten en drempels wegnemen, onder meer door onze website en 
onze schriftelijke communicatie begrijpelijker te maken. Daarnaast willen we 
onderzoek doen naar doelgroepen die ons nu nog moeilijk weten te vinden. We 
willen bewerkstelligen dat ook hun signalen over het onderwijs ons bereiken.  
 
Ook besturen, schoolleiders, leraren, gemeenten en andere bij het onderwijs 
betrokkenen kunnen bij ons terecht met vragen, opmerkingen en klachten over ons 
toezicht. Zij kunnen eveneens bij ons terecht met vragen en meldingen over 
onwenselijke situaties, de kwaliteit van het onderwijs of de veiligheid in een 
onderwijsinstelling. Voor scholen en besturen is het team Klantcontact het eerste 
aanspreekpunt. 
  
31 
 

 
heeft op toegang tot publieke informatie en dat alle overheidsinformatie in beginsel 
openbaar is. Alleen in uitzonderingsgevallen wordt hiervan afgeweken. De inspectie 
ontvangt regelmatig informatieverzoeken op grond van de Woo. De inspectie wil in 
het kader van deze wet optimale zorgvuldigheid en openheid betrachten.  
 
6.5 Effectiviteitsstudies 
 
Evaluatie van het toezicht helpt ons de kwaliteit ervan te verbeteren en het toezicht 
effectiever te maken. Het kan daarnaast inzicht geven in de publieke meerwaarde 
van ons toezicht. Het evalueren van de kwaliteit en de effecten van het toezicht op 
scholen, besturen en stelsel is de komende periode een structureel onderdeel van 
onze toezichtontwikkeling. 
 
6.6 Onafhankelijke Klachtadviescommissie 
 
Er is op grond van Artikel 23 van de Wet op het onderwijstoezicht een 
onafhankelijke Klachtadviescommissie die zich in voorkomende gevallen volgens een 
in de Algemene wet bestuursrecht neergelegde procedure buigt over klachten die 
gaan over gedragingen van de inspectie. De Klachtadviescommissie behandelt 
klachten en adviseert daarover. Klachten worden vervolgens namens de minister 
van Onderwijs, Cultuur en Wetenschap door de inspecteur-generaal van het 
Onderwijs afgehandeld. De inspectie publiceert het jaarverslag van de 
Klachtadviescommissie op haar website. 
 
6.7 Overleg met het georganiseerde onderwijsveld 
 
De inspectie overlegt periodiek met vertegenwoordigers van het onderwijsveld, in de 
zogeheten ringen, over de onderzoekskaders. Bij onderwerpen die betrekking 
hebben op de vrijheid van inrichting overlegt de inspectie in elk geval met de 
erkende richtingen. Het is de bedoeling dat op deze manier een werkwijze tot stand 
komt die aansluit bij de in de verschillende sectoren en bij de verschillende 
betrokkenen heersende opvattingen over onderwijskwaliteit. In het overleg met 
vertegenwoordigers van het onderwijsveld is er ook aandacht voor (andere) 
belangrijke ontwikkelingen in het onderwijs en in het toezicht. 
 
6.8 Raad van Advies 
 
De inspectie heeft een Raad van advies die haar bijstaat in de waarborging van een 
zorgvuldige en professionele uitoefening van het toezicht. De Raad van advies geeft 
gevraagd en ongevraagd advies over de kwaliteit en de uitoefening van het toezicht. 
De rol van de Raad van advies is geregeld in artikel 24 van de Wet op het 
onderwijstoezicht. Volgens dit artikel richt de advisering zich in het bijzonder op de 
totstandkoming van de onderzoekskaders en een verantwoorde taakuitoefening. 
 
 
 
 
  
33 
 

 
  
35 
 

 
 Professionalisering KP      Po, vo, so, 
onderwijsprofessionals mbo 
 Curriculumbewustzijn KP Cur  BV   po 
 Vakinhoudelijke en KP   BV   po, so 
vakdidactische kennis en 
vaardigheden  
 Samenwerkingen en   Flex/netw    po, vo, so 
personeelsbeleid  
 Beweegredenen niet   Flex/netw  GK  Po, vo 
bekostigde 
onderwijsinstellingen 
 Kwaliteitsborging stages       vo, mbo, ho 
 Fusies mbo       mbo 
 Taalbeleid ho  Cur.   GK  ho 
 
  
37 
 

