Jaarwerk-
programma 
2012

Jaarwerk-
programma  
2012
Inspectie Jeugdzorg 
Utrecht, februari 2012

Inhoudsopgave
1. Inleiding 4
2. Toezicht Inspectie Jeugdzorg in 2012 6
  2.1  Toezicht naar aanleiding van calamiteiten en incidenten 7
  2.2  Toezicht in de regio’s 8
  2.3  Thematisch toezicht 9
   2.3.1 Doorlopende projecten 2011-2012 9
   2.3.2 Nieuwe projecten 2012 12
  2.4 Integraal Toezicht Jeugdzaken 15
3. Ontwikkelingen werkwijze Inspectie Jeugdzorg 16
  3.1 Programmeren op basis van risico’s 17
  3.2  Kennismanagement en informatiegestuurd toezicht 18
  3.3  Ontwikkelen toetsingskaders 19
 3 | Inspectie Jeugdzorg   Jaarwerkprogramma 2012

Naast veiligheid zijn verzorging, opvoeding en behandeling belangrijke kwaliteitsaspecten 
van de jeugdzorg. De inspectie gaat deze aspecten de komende tijd meer (in onder-
linge samenhang) bekijken, daar voor een goede behandeling ook goede verzorging 
en opvoeding nodig is. In het jaarwerkprogramma 2012 doen wij hier een eerste aanzet 
toe. Zo komt het kwaliteitsaspect “verzorging” onder andere terug in ons onderzoek 
naar de kwaliteit van de opvanglocaties van alleenstaande minderjarige vreemdelingen 
(pagina 10), het aspect “opvoeding” in het onderzoek naar de kwaliteit van de voor- 
bereiding en begeleiding van jongeren die de jeugdzorg verlaten (pagina 12) en  
het aspect “behandeling” in het onderzoek naar de behandeling van jongeren in 
Plus
instellingen voor Jeugdzorg (pagina 9).
 
 5 | Inspectie Jeugdzorg   Jaarwerkprogramma 2012

2.1  Toezicht naar aanleiding van calamiteiten en incidenten
In 2011 heeft de Inspectie Jeugdzorg een nieuwe werkwijze ingevoerd voor de behande-
ling van incidenten en calamiteiten. Deze aanpak houdt in dat we een scherper onderscheid 
maken tussen calamiteiten en incidenten. 
De inspectie verstaat onder een calamiteit een gebeurtenis die heeft plaatsgevonden 
gedurende de betrokkenheid van een instelling en die onverwacht en onbedoeld kan 
leiden of heeft geleid tot een dodelijk of ernstig schadelijk gevolg voor een jeugdige  
of voor een ander als gevolg van het handelen van een jeugdige. 
Alle overige afwijkingen van de normale gang van zaken met een mogelijk schade- 
lijk gevolg voor een jeugdige of voor een ander als gevolg van het handelen van  
een jeugdige betitelt de inspectie als incidenten.
Op incidenten wordt een systeemgerichte benadering toegepast. Incidenten worden 
niet meer individueel gemeld. Instellingen registreren in het kader van hun kwaliteits-
beleid alle incidenten, maken op basis van de geaggregeerde incidenten periodiek  
een analyse en treffen op basis hiervan verbetermaatregelen. Twee maal per jaar 
beoordelen wij de kwaliteit van de registratie, analyse en verbetermaatregelen op 
organisatieniveau. Afhankelijk van de kwaliteit van de analyse kunnen wij toezicht  
2
op maat uitvoeren. Met deze werkwijze sluiten wij aan bij de HKZ-certificering .  
In het HKZ certificeringsschema zijn registratie en analyse van incidenten opgenomen. 
Alle instellingen die onder het toezicht van de Inspectie Jeugdzorg vallen zijn verplicht 
een voorgevallen calamiteit individueel te melden. Vanaf het moment van de melding 
voeren wij een duidelijke regie over het onderzoek naar de calamiteit en wie er bij  
het onderzoek betrokken zijn. Wij kunnen ook direct na de melding van de calamiteit 
besluiten een eigen onderzoek te starten. Als de melding de onnatuurlijke dood van 
Plus
een jeugdige in een instelling voor Jeugdzorg of justitiële jeugdinrichting betreft, 
dan stellen wij altijd een eigen onderzoek in. 
Een aantal onderzoeken dat wij in 2011 zijn gestart naar aanleiding van een calamiteit 
loopt door naar 2012. In deze onderzoeken maken wij een reconstructie van het verloop 
van de casus. Hierbij ligt de nadruk op de kwaliteit van het handelen van de betrokken 
jeugdzorginstellingen en op feiten en omstandigheden die de kwaliteit van het hande- 
len mogelijk onder druk gezet hebben. Waar dat aan de orde is, werken wij samen met 
collega-inspecties. De lopende calamiteitenonderzoeken staan opgesomd in tabel 1.
2 
Een groot deel van de jeugdzorginstellingen is inmiddels HKZ gecertificeerd.
 7 | Inspectie Jeugdzorg   Jaarwerkprogramma 2012

De provincie beoordeelt daarbij of het verantwoord is gebruik te maken van het zorg- 
aanbod van deze instelling. Vervolgens verzoekt de provincie de inspectie om, minimaal 
een half jaar nadat de zorg daadwerkelijk is gestart, de zorgaanbieder een kwaliteitstoets 
af te nemen. Binnen dit toezicht onderzoeken wij in hoeverre de instelling voldoet aan 
de voorwaarden voor een veilig opvoedingsklimaat en verantwoorde zorg. 
 
2.3  Thematisch toezicht
In deze paragraaf leest u welke thematische toezichtprojecten de inspectie in 2012 
uitvoert. De projecten zijn onderverdeeld in twee categorieën: projecten die door- 
lopen van 2011 naar 2012 en projecten die starten in 2012. Aan het einde van deze 
paragraaf staat een tabel waarin alle thematische toezichtprojecten staan opgesomd.
 
2.3.1 Doorlopende projecten 2011-2012
 
Plus
Toezicht alle aanbieders van Jeugdzorg op basis van het Kwaliteitskader 
Gesloten Jeugdzorg
In het najaar van 2008 heeft Jeugdzorg Nederland met medewerking van de Inspectie 
van het Onderwijs, de Inspectie voor de Gezondheidszorg en de Inspectie Jeugdzorg 
Plus
normen opgesteld voor Jeugdzorg en deze vastgelegd in het Kwaliteitskader  
Gesloten Jeugdzorg. De Inspectie Jeugdzorg doet op basis van dit kwaliteitskader bij  
Plus
alle aanbieders van Jeugdzorg tot en met 2013 stapsgewijs toezicht. Afhankelijk  
van het te onderzoeken onderwerp werken wij hierbij samen met collega-inspecties. 
Het toezicht wordt uitgevoerd in drie stappen waarbij het accent ligt op de volgende 
thema’s uit het kwaliteitskader:
1. gesloten leefomgeving, met name de rechtspositie van de jeugdige inclusief  
 de toekenning van verlof: dit onderzoek is in 2011 afgerond; 
2. opvoeding, dagprogrammering en personeel: dit onderzoek heeft plaatsgevonden   
 in 2010-2011 en was met name gericht op het leefklimaat in de instellingen.  
 Het onderzoek is uitgevoerd samen met de Inspectie van het Onderwijs en in  
 samenwerking met de Inspectie voor de Gezondheidszorg. Bij instellingen die  
 “onvoldoende” uit dit toezicht naar voren zijn gekomen, voeren wij in 2011-2012  
 een hertoets uit;
3. behandeling: binnen dit onderzoek wordt gekeken naar de inhoud van de  
 behandeling. Behandeling is een onderdeel van een traject dat zich uitstrekt  
Plus
 tot na de Jeugdzorg en waarbij onderwijs, GGZ-zorg en zorg voor jongeren  
 met een licht verstandelijke beperking nauw betrokken zijn. Eind 2011 zijn  
 de voorbereidingen voor dit toezicht gestart. De daadwerkelijke uitvoering vindt  
 plaats vanaf eind 2012. Het onderzoek wordt voorbereid en uitgevoerd samen 
 met de Inspectie voor de Gezondheidszorg en de Inspectie van het Onderwijs. 
 9 | Inspectie Jeugdzorg   Jaarwerkprogramma 2012

Jongeren in buitenlands zorgaanbod
Mei 2010 heeft het Interprovinciaal Overleg (IPO), in samenwerking met Jeugdzorg 
Nederland en de Inspectie Jeugdzorg, kwaliteitsmaatstaven vastgesteld voor  
5
het gebruik van buitenlands zorgaanbod . In 2011 hebben wij onderzocht in  
hoeverre de Nederlandse zorgaanbieders die zorgaanbod in het buitenland bieden,  
aan deze kwaliteitsmaatstaven voldoen. De resultaten van dit onderzoek worden  
begin 2012 gepresenteerd.
Veiligheid kinderen in netwerkpleeggezinnen
In juni 2010 hebben de pleegzorgaanbieders en de bureaus jeugdzorg afspraken  
over de verantwoordelijkheidsverdeling voor de veiligheid van kinderen bij netwerk-
pleegzorg vastgelegd in het “Schematisch protocol netwerkpleegzorg”.
In 2011 heeft de inspectie door middel van een schriftelijke inventarisatie onderzocht 
in hoeverre afspraken uit dit protocol zijn geïmplementeerd. Begin 2012 worden  
de resultaten van deze inventarisatie gepresenteerd. Afhankelijk van de resultaten 
starten wij in 2012 een vervolgtoezicht, waarbij wij in de praktijk onderzoek doen  
naar de implementatie van het protocol.
Veldnormen vertrouwensartsen Advies- en Meldpunt Kindermishandeling
In 2011 heeft de Inspectie voor de Gezondheidszorg samen met de Inspectie Jeugdzorg 
overleg gevoerd met Jeugdzorg Nederland over de in 2010 ontwikkelde concept- 
veldnormen voor de rol van de vertrouwensarts binnen het Advies- en Meldpunt 
Kindermishandeling (AMK). 
Zodra zowel branche als beroepsgroep een akkoord hebben bereikt over de inhoud van 
de veldnormen, start de Inspectie voor de Gezondheidszorg een onderzoek naar de rol 
van de vertrouwensarts binnen het AMK. De Inspectie Jeugdzorg participeert in dit 
onderzoek daar waar het de samenwerking van de vertrouwensarts met de overige 
medewerkers binnen het AMK betreft.
Ambulante jeugdzorg
In 2011 is de inspectie een verkennend onderzoek gestart naar ambulante jeugdzorg.  
De resultaten van deze verkenning willen wij gebruiken als mogelijke input  
voor vervolgonderzoeken in de komende jaren. Daarnaast levert het onderzoek 
een toetsingskader en instrumentarium op dat gebruikt kan worden om individuele 
aanbieders van ambulante jeugdzorg te toetsen. Het project wordt begin 2012 afgerond.
5 
Interprovinciaal Overleg (mei 2010). Kwaliteitsmaatstaven buitenlands zorgaanbod.
 11 | Inspectie Jeugdzorg   Jaarwerkprogramma 2012

Veiligheid van jongeren die wachten op zorg
Nadat bureau jeugdzorg een indicatie heeft gesteld voor een jongere kan deze jongere
terecht komen op een wachtlijst bij de zorgaanbieder. In 2012 onderzoekt de inspectie 
of de veiligheid van deze jongeren in relatie tot hun problematiek in voldoende mate
wordt bewaakt.
Meten behandeleffecten door jeugdzorginstellingen
In 2012 inventariseert de inspectie of zorgaanbieders zelf meten wat de effecten zijn 
van de behandeling die zij jongeren geven. Bij de instellingen die het behandeleffect 
meten, gaan wij vervolgens na of zij deze informatie gebruiken voor de aanpassing  
van de zorg.
Onderaannemers in de jeugdzorg
Uit eerder onderzoek van de Inspectie Jeugdzorg is gebleken dat er bij het gebruik  
van particuliere (niet door de provincie gefinancierde) zorgaanbieders onvoldoende 
6
waarborgen zijn voor de kwaliteit van de zorg . Dit zorgaanbod valt niet onder  
de Wet op de jeugdzorg, noch onder het toezicht van de inspectie. 
In 2011 hebben het Interprovinciaal Overleg (IPO) en Jeugdzorg Nederland in  
overleg met de inspectie daarom een protocol opgesteld waarin een aantal  
voorwaarden is opgenomen waaraan particuliere zorgaanbieders moeten voldoen  
als zij gecontracteerd willen worden als onderaannemer. Het protocol zal naar 
verwachting begin 2012 worden vastgesteld. Uitgangspunt is dat als een jongere bij  
een particuliere zorgaanbieder wordt geplaatst, deze jongere onder verantwoordelijk-
heid van de betreffende – door de provincie gefinancierde – jeugdzorginstelling blijft 
vallen. De door de onderaannemer aangeboden zorg dient hiermee dus te voldoen  
aan de eisen uit de Wet op de jeugdzorg.
In 2012 onderzoeken wij in de praktijk of wordt voldaan aan de voorwaarden uit  
het protocol.
Randvoorwaarden voor goede gezinsvoogdij
De inspectie ziet de gezinsvoogdij als een van de cruciale taken binnen de jeugdzorg. 
In 2012 onderzoeken we wat er minimaal nodig is om deze taak goed uit te kunnen 
voeren en hoe het management van de bureaus jeugdzorg ervoor zorgt dat in deze 
randvoorwaarden wordt voorzien.
6 
Inspectie Jeugdzorg (augustus 2010). Ook het particulier zorgaanbod moet verantwoord zijn.  
Signalement van de Inspectie Jeugdzorg.
 13 | Inspectie Jeugdzorg   Jaarwerkprogramma 2012

2.4  Integraal Toezicht Jeugdzaken
Integraal Toezicht Jeugdzaken (ITJ), het samenwerkingsverband van vijf rijksinspecties 
waar de Inspectie Jeugdzorg ook in participeert, gaat de samenwerking met de sectorale 
inspecties verstevigen en tegelijkertijd meer flexibel inrichten. Al het toezicht dat 
betrekking heeft op de gezamenlijke zorg voor jeugd wordt vanaf 2012 onder de vlag 
van Samenwerkend Toezicht Jeugd uitgevoerd, zowel het toezicht van het programma 
Integraal Toezicht Jeugdzaken als andere vormen van samenwerking tussen inspecties 
in sectoroverstijgend toezicht. 
De uitkomsten van de ITJ-onderzoeken krijgen waar nodig een vervolg in het sectorale 
toezicht. De sectorale inspecties kunnen de bevindingen van ITJ gebruiken om  
de eigen toezicht- en handhavingsfunctie sterker te kunnen uitoefenen. Zo krijgt  
het in 2011 gestarte ITJ-onderzoek naar kindermishandeling in 2012 een vervolg in  
de sectorale werkprogramma’s door de invoering van de meldcode in de eigen sector 
te programmeren. Andersom kan een sectoraal toezichtonderzoek een vervolg krijgen 
in een ITJ-onderzoek. 
ITJ richt zich in 2012, naast het thematische onderzoek naar de signalering en aanpak 
van onveilige opvoedingssituaties ter voorkoming van kindermishandeling, ook op de 
problematiek van de gezinnen met geringe sociale redzaamheid. ITJ heeft de randvoorwaarden 
voor verantwoorde zorg aan die gezinnen uitgewerkt in een toetsingskader dat in 2012  
in vijf pilotgemeenten in de praktijk wordt uitgetest en waar nodig wordt bijgesteld. 
Verder onderzoekt ITJ in 2012 hoe en met welk resultaat op lokaal niveau gemeenten  
en organisaties werken aan de aanpak van 12-minners, kinderen jonger dan 12 jaar  
die ernstig normoverschrijdend, overlastgevend of delictgedag laten zien. 
Vanaf 2012 doet ITJ tevens onderzoek naar calamiteiten; zelfstandig en/of ter onder-
steuning van de sectorale inspecties. Op verzoek van de sectorale inspecties kan ITJ 
overgaan tot onderzoek van een of meer calamiteiten. Dat kan betrekking hebben op 
een enkele calamiteit waar meerdere domeinen en de gemeente bij betrokken zijn.  
ITJ kan ook, op basis van sectorale onderzoeken naar meerdere calamiteiten, met haar 
eigen normenkader een overkoepelende analyse opstellen. Op deze manier kunnen 
rode draden aan het licht komen waarmee zowel op systeemniveau als op lokaal 
niveau uitspraken gedaan kunnen worden.
 15 | Inspectie Jeugdzorg   Jaarwerkprogramma 2012

3.1  Programmeren op basis van risico’s
Programmeren op basis van risico’s wil zeggen dat de inspectie dáár toezicht houdt 
waar de risico’s op tekortkomingen in de kwaliteit van de zorg het grootst zijn.  
Dit resulteert in een jaarwerkprogramma met onderzoeken die bijdragen aan  
verbetering van de kwaliteit van de jeugdzorg en aan de ontwikkeling van de sector.  
Wij sluiten hiermee aan op het principe dat de vorm en de omvang van het toezicht  
een kwestie van maatwerk is.  
Dit is een onderdeel van de zes principes van goed toezicht die zijn opgenomen in  
de kabinetsvisie op de ontwikkeling van het toezicht in Nederland: de kaderstellende 
7
visie op toezicht . 
De afgelopen jaren hebben wij risico-indicatoren ontwikkeld voor residentiële instellingen, 
Plus
instellingen voor Jeugdzorg en bureaus jeugdzorg. Elke twee jaar bevragen wij  
de instellingen op deze indicatoren. In 2011 zijn we gestart met het ontwikkelen van 
risico-indicatoren voor pleegzorg. Deze worden in 2012 vastgesteld. De komende tijd 
gaan we verder op de ingeslagen weg met het ontwikkelen van risico-indicatoren voor  
de overige werksoorten, zoals ambulante jeugdzorg.
Een voorbeeld van een risico-indicator die wij gebruiken bij de residentiële instellingen 
is het aantal jongeren dat de instelling eerder heeft verlaten dan volgens het behandel-
plan beoogd was, daar dit iets kan zeggen over de effectiviteit van de behandeling.  
Naast de informatie uit risico-indicatoren wordt bij risicogebaseerd programmeren 
gebruik gemaakt van informatie die voortkomt uit onderzoek van gemelde klachten, 
meldingen en signalen, actualiteiten en analyse van de wettelijk voorgeschreven jaarverslagen. 
De resultaten hiervan zijn input voor ons jaarwerkprogramma en het toezicht in  
de regio’s. Het onderzoek naar de kwaliteit van de voorbereiding en begeleiding  
van jongeren die de jeugdzorg verlaten (pagina 12) en het onderzoek naar de rand- 
voorwaarden voor gezinsvoogdij (pagina 13) zijn voorbeelden van onderzoeken die  
op grond van de risicogebaseerde programmering voor 2012 op stapel staan.
In 2011 heeft de Inspectie Jeugdzorg samen met de Inspectie voor de Gezondheidszorg, 
de Inspectie van het Onderwijs, de Inspectie voor de Sanctietoepassing en de Arbeids- 
inspectie een gezamenlijk risicomodel voor de justitiële jeugdinrichtingen opgesteld.  
Het model is bedoeld voor de programmering van het gezamenlijk toezicht op  
de justitiële jeugdinrichtingen. 
De Inspectie Jeugdzorg heeft – mede namens de andere vier inspecties – met de Dienst 
Justitiële Inrichtingen van het ministerie van Veiligheid en Justitie in een convenant 
afgesproken dat zij allen gebruik maken van de informatie die periodiek bij de justitiële 
jeugdinrichtingen wordt uitgevraagd aan de hand van prestatie-indicatoren.  
7 
Ministerie van Binnenlandse Zaken en Koninkrijksrelaties (oktober 2005). Minder last, meer effect.  
De zes principes van goed toezicht zijn: selectief toezicht, slagvaardig toezicht, samenwerkend toezicht, 
onafhankelijk toezicht, transparant toezicht en professioneel toezicht. 
 17 | Inspectie Jeugdzorg   Jaarwerkprogramma 2012

3.3  Ontwikkelen toetsingskaders
De inspectie maakt bij haar toezicht gebruik van toetsingskaders. Die kaders worden 
specifiek ontwikkeld voor bepaalde thema’s of onderwerpen. Waar mogelijk worden 
die toetsingskaders al dan niet gedeeltelijk hergebruikt voor latere onderzoeken.  
Eind 2011 zijn wij een meerjarig traject gestart om te komen tot een dekkend geheel 
van toetsingskaders. Het idee is om voor alle werksoorten – van ambulante jeugdzorg 
tot residentiële voorzieningen – een basistoetsingskader te ontwikkelen. Afhankelijk 
van de te onderzoeken onderwerpen kunnen we delen van deze basistoetsingskaders 
gebruiken bij het vormgeven van het betreffende toezicht.
 19 | Inspectie Jeugdzorg   Jaarwerkprogramma 2012

Wat is de Inspectie Jeugdzorg?
De Inspectie Jeugdzorg is in 1988 bij wet ingesteld en houdt toezicht op de jeugdzorg 
in Nederland. De inspectie werkt onder de verantwoordelijkheid van de minister  
van Volksgezondheid, Welzijn en Sport. De inspectie is inhoudelijk onafhankelijk.
Wat zegt de wet over de Inspectie Jeugdzorg?
De Wet op de jeugdzorg geeft de Inspectie Jeugdzorg de volgende taken:
•	 onderzoek doen naar de kwaliteit van de jeugdzorg;
•	 toezicht houden op de naleving van de kwaliteitseisen die in de wet staan;
•	 voorstellen doen voor verbetering.
De inspectie houdt toezicht op verzoek van de minister van Volksgezondheid,  
Welzijn en Sport, de minister van Veiligheid en Justitie, de minister voor Immigratie, 
Integratie en Asiel, de provincies of uit eigen beweging.
Wat is toezicht?
Toezicht houden betekent dat de inspectie informatie verzamelt over de kwaliteit van 
de jeugdzorg, zich een oordeel vormt en zo nodig ingrijpt. Ook kijkt de inspectie of 
het beleid voor de jeugdzorg in de praktijk goed werkt. Daarover adviseert de inspectie 
gevraagd en ongevraagd.
De rapporten van de inspectie zijn in principe openbaar. De openbaar gemaakte 
rapporten staan op de website van de inspectie: www.inspectiejeugdzorg.nl.  
Wat wil de Inspectie Jeugdzorg met het toezicht bereiken?
De inspectie wil met haar onderzoeken bijdragen aan:
•	 het behouden en bevorderen van de kwaliteit van de jeugdzorg;
•	 het versterken van de positie van jongeren en hun ouders of verzorgers (de cliënten);
•	 de uitvoerbaarheid en handhaafbaarheid van het beleid.
Waar houdt de inspectie toezicht?
De Inspectie Jeugdzorg kent vijf “domeinen” van toezicht. De inspectie heeft namelijk 
volgens vijf verschillende wetten toezichttaken en bevoegdheden:
•	 Wet op de jeugdzorg;
•	 Beginselenwet justitiële jeugdinrichtingen;
•	 Wet opneming buitenlandse kinderen ter adoptie;
•	 Wet Centraal Orgaan opvang Asielzoekers;
•	 Subsidieregeling opvang kinderen van ouders met een trekkend bestaan.
De inspectie heeft op grond van die wetten toezicht op de volgende organisaties:
•	 de bureaus jeugdzorg;
•	 de jeugdzorgaanbieders;
•	 de Justitiële Jeugdinrichtingen;
•	 de vergunninghouders voor interlandelijke adoptie;
•	 de opvangvoorzieningen voor alleenstaande minderjarige vreemdelingen;
•	 de Raad voor de Kinderbescherming;
•	 de schippersinternaten.

