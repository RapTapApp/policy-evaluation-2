 
 
 
 
 
 
 
 
 
JAARWERKPLAN 2013 
 
 
 
 
 
 
DOELEN EN ACTIVITEITEN  
 
INSPECTIE VAN HET ONDERWIJS 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Utrecht, september 2012 

 
Voorwoord 
Effectief toezicht voor goed onderwijs. Dat is ook in 2013 de inzet van onze inspectie 
die we in dit jaarwerkplan beschrijven. In hoofdstuk 1 staan onze doelen. We willen 
met ons toezicht bevorderen dat alle jongeren in Nederland goed onderwijs krijgen 
en het hele onderwijsstelsel goed functioneert. Daarbij staan de opbrengsten 
centraal. Het gaat er immers uiteindelijk om dat jongeren zich naar hun 
mogelijkheden ontwikkelen en navenant presteren. Daarnaast geven we in een 
meerjarige programmering speciale aandacht aan drie thema’s die de opbrengsten 
sterk bepalen en daarmee de kwaliteit van onderwijs en stelsel: de leraar, onderwijs 
aan leerlingen met een (extra) ondersteuningsbehoefte, en bestuurlijk handelen. Dit 
onderzoeken we aan de hand van vragen die voortbouwen op eerdere bevindingen, 
onder andere in ons meest recente Onderwijsverslag. 
 
Hoofdstuk 2 beschrijft onze activiteiten. Onze grootste inzet gaat naar risicogericht 
toezicht op individuele instellingen. Om vragen over de kwaliteit van het 
onderwijsstelsel als geheel te kunnen beantwoorden, gebruiken we daarnaast ook 
specifiek thematisch onderzoek, vaak in de vorm van een steekproef bij meerdere 
instellingen. Verder voeren wij enkele bijzondere toezichtactiviteiten uit, zoals het 
toezicht op het accreditatiestelsel in het hoger onderwijs en het tweedelijns toezicht 
op de kinderopvang en peuterspeelzalen. Ook onze samenwerking met andere 
partijen, nationaal en internationaal, heeft een plaats in hoofdstuk 2. 
 
Hoofdstuk 3 gaat over de manier waarop we onze bevindingen presenteren, over de 
producten op onze website. Onze rapporten  en ook het Onderwijsverslag zijn op 
verschillende manieren onderwerp van gesprek met de instellingen en het veld. Het 
gaat ons erom dat onze aanwezigheid en onze producten effect hebben en dat ons 
werk benut wordt door het onderwijsveld en de politiek ter verbetering van het 
onderwijs. In hoofdstuk 4 ten slotte vindt u het budget van de inspectie en de 
globale verdeling daarvan over de activiteiten. 
 
Onze activiteiten staan met dit jaarwerkplan in hoge mate vast. Als we dit 
realiseren, halen we het maximale uit de beschikbare middelen. De actualiteit kan 
vragen om acties die niet in het jaarwerkplan staan. Dat vereist dan herprioritering 
dan wel (tijdelijk) extra middelen. 
 
Onze inspectie heeft niet alleen te maken met het ministerie van OCW, maar ook 
met  de ministeries van EL&I en SZW voor respectievelijk het toezicht op het groene 
onderwijs en het tweedelijns toezicht op de Kinderopvang en de Peuterspeelzalen. 
Hierover heeft de inspectie nauw contact met deze ministeries. Overeenkomstig de 
wet op het onderwijstoezicht heeft dit door mij vastgestelde jaarwerkplan 2013 de 
goedkeuring van de minister van OCW en de minister van EL&I voor zover het om 
groen onderwijs gaat.  
 
Mevrouw drs. A.S. Roeters 
Inspecteur-generaal van het Onderwijs 
 
Utrecht, september 2012 
 
 

 
 
 
INHOUD 
1 WAT ZIJN DE DOELEN VAN DE INSPECTIE IN 2013 EN VERDER? ........ 7 
1.1 DE KWALITEIT VAN HET ONDERWIJSSTELSEL.....................................................7 
1.1.1 Stand van zaken binnen het stelsel ................................................7 
1.1.2 Kwaliteitsborging .........................................................................7 
1.2 DE KWALITEIT VAN DE ONDERWIJSINSTELLINGEN...............................................8 
1.2.1 Waarborgen van de kwaliteit van de onderwijsinstellingen.................8 
1.2.2 Waarborgen van de kwaliteit bij peuterspeelzalen en instellingen voor 
kinderopvang en vve ..................................................................................8 
1.2.3 Bevorderen van de naleving van (wettelijke) voorschriften................9 
1.3 CENTRALE ASPECTEN VAN KWALITEIT VAN HET ONDERWIJS ....................................9 
1.3.1 Opbrengsten ...............................................................................9 
1.3.2 Leerlingen met een (extra) ondersteuningsbehoefte .......................11 
1.3.3 De leraar ..................................................................................11 
1.3.4 Bestuurlijk handelen...................................................................12 
2 WAT DOET DE INSPECTIE EN HOE DRAAGT DIT BIJ AAN DE 
DOELSTELLINGEN? .................................................................................... 14 
2.1 TOEZICHT OP INSTELLINGEN ....................................................................14 
2.1.1 Risicogericht toezicht..................................................................14 
2.1.2 Geïntensiveerd toezicht...............................................................15 
2.1.3 Financieel toezicht......................................................................15 
2.1.4 Handhaving van de naleving van wettelijke voorschriften................15 
2.1.5 Toezicht op andere instellingen....................................................17 
2.2 TWEEDELIJNSTOEZICHT..........................................................................18 
2.2.1 Kinderopvang ............................................................................18 
2.2.2 Peuterspeelzalen........................................................................18 
2.2.3 Accreditatiestelsel ......................................................................18 
2.3 THEMATISCHE EN OVERIGE ONDERZOEKEN.....................................................19 
2.4 INNOVATIE EN ONTWIKKELING VAN HET TOEZICHT............................................19 
2.4.1 Effecten van toezicht ..................................................................19 
2.4.2 Passend onderwijs en de leerling met een (extra) 
ondersteuningsbehoefte............................................................................19 
2.4.3 Stimuleren tot  excellentie ..........................................................20 
2.4.4 Toezicht in het hoger onderwijs ...................................................20 
2.4.5 Ontwikkeling toezicht op private activiteiten in het onderwijs...........20 
2.4.6 Ontwikkeling van het stelseltoezicht .............................................20 
2.5 SAMENWERKING IN TOEZICHT...................................................................21 
2.5.1 Samenwerking met toezichtinstanties...........................................21 
2.5.2 Samenwerking bij opsporen van strafbare feiten............................22 
2.5.3 Internationale samenwerking ......................................................22 
2.6 OVERIGE WETTELIJKE TAKEN ....................................................................22 
2.6.1 Vertrouwensinspecteurs..............................................................22 
2.6.2 Publieksvragen ..........................................................................23 
2.6.3 Adviezen en ontheffingen............................................................23 
3 HOE PRESENTEERT DE INSPECTIE HAAR BEVINDINGEN?.................. 24 
3.1 RAPPORTAGES OVER INDIVIDUELE INSTELLINGEN .............................................24 
3.2 HET ONDERWIJSVERSLAG .......................................................................24 
3.3 ANDERE RAPPORTAGES...........................................................................25 
3.4 NIEUWSBRIEF.....................................................................................25 
4 WAT KOST HET TOEZICHT DOOR DE INSPECTIE? .............................. 26 
 

 
 
 
1 Wat zijn de doelen van de inspectie in 2013 en verder? 
De Inspectie van het Onderwijs houdt toezicht op het Nederlandse onderwijs. De 
inspectie wil met het toezicht bevorderen dat:  
• zo veel mogelijk leerlingen onderwijs van goede kwaliteit krijgen in een veilige 
leeromgeving, waarbij in elk geval is voldaan aan de basiskwaliteit; 
• het Nederlandse onderwijsstelsel als geheel goed functioneert;  
• de scholen en de samenleving geïnformeerd worden over de staat van het 
onderwijs.  
 
Dit jaarwerkplan beschrijft de specifieke doelen en activiteiten waaraan de inspectie 
in 2013 zal werken. In dit hoofdstuk staan de doelen genoemd voor het niveau van 
het stelsel als geheel, voor de afzonderlijke scholen en voor de vier speerpunten van 
de inspectie. Het volgende hoofdstuk beschrijft alle werkzaamheden die de inspectie 
in 2013 verricht met het oog op deze doelen. 
1.1 De kwaliteit van het onderwijsstelsel 
De inspectie wil bereiken dat het onderwijsstelsel goed functioneert. Daartoe 
onderzoekt zij de kwaliteit van het stelsel. Aan de hand van de resultaten van deze 
onderzoeken vestigt de inspectie de aandacht op zaken die goed gaan, maar brengt 
zij ook verbeterpunten onder de aandacht. Hiermee stelt zij de verantwoordelijken 
voor beleid en praktijk van onderwijs in staat gericht te werken aan verbetering.  
1.1.1 Stand van zaken binnen het stelsel 
De vraag die de inspectie jaarlijks wil beantwoorden, is ‘Hoe staat het ervoor met de 
kwaliteit van het Nederlandse onderwijsstelsel?’ Met het ‘stelsel’ wordt bedoeld het 
systeem van Nederlands onderwijs, gevormd door alle onderwijsinstellingen en –
niveaus in Nederland en de verbinding daartussen. De inspectie beoordeelt of dit 
systeem doeltreffend, maar ook doelmatig is. Zij gaat dus na in hoeverre het 
onderwijs voldoet aan de verwachtingen van de samenleving. Concreet betekent dit 
dat de inspectie onderzoekt of onderwijsdeelnemers erin slagen hun schoolperiode 
met het beoogde diploma af te sluiten, maar ook hoeveel tijd zij daarvoor nodig 
hebben en met welke resultaten zij dit doen. De inspectie onderzoekt hoe het stelsel 
zich ontwikkelt in de tijd en in vergelijking met andere landen aan de hand van 
cruciale indicatoren. Ook onderzoekt zij welke ontwikkelingen en risico’s zich in het 
stelsel voordoen. 
1.1.2 Kwaliteitsborging 
In enkele specifieke gevallen zijn andere partijen verantwoordelijk voor het 
beoordelen en bevorderen van de kwaliteit of de financiële rechtmatigheid. De 
inspectie ziet hierop toe. Zij onderzoekt of deze mechanismen voor de borging van 
de kwaliteit van het onderwijsstelsel van voldoende kwaliteit zijn, zoals het 
functioneren van het College voor Examens en het accreditatiestelsel voor het hoger 
onderwijs.  
De kenniscentra beroepsonderwijs bedrijfsleven bewaken de aansluiting van het 
beroepsonderwijs op de arbeidsmarkt. De inspectie onderzoekt ook jaarlijks of 
kenniscentra functioneren op het prestatieniveau dat is vastgesteld door de minister 
van OCW en de minister van EL&I voor zover het om groen onderwijs gaat.  
 
Pagina 7 van 28
 
 

 
 
 
dit tot doel de kwaliteit van de voorzieningen zelf op een hoog niveau te brengen en 
te houden, zodat kinderen optimale ontwikkelingskansen krijgen.  
1.2.3 Bevorderen van de naleving van (wettelijke) voorschriften 
De inspectie wil de naleving van wettelijke regels en financiële voorschriften 
bevorderen, met name van die voorschriften die het meest van belang zijn voor de 
onderwijskwaliteit en de rechtmatige aanwending van financiële middelen.  
1.3 Centrale aspecten van kwaliteit van het onderwijs 
Bij het bevorderen van de onderwijskwaliteit van het stelsel en bij de afzonderlijke 
instellingen schenkt de inspectie uiteraard in de eerste plaats aandacht aan de 
kwaliteit van de opbrengsten. Deze staat centraal. Daarnaast schenkt de inspectie 
aandacht aan drie andere thema’s die bepalend zijn voor de kwaliteit van het 
onderwijs(stelsel): onderwijs aan leerlingen met een (extra) 
ondersteuningsbehoefte, de leraar en het bestuur.  
De inspectie onderzoekt deze thema’s aan de hand van de volgende algemene 
vragen: 
• Zijn de opbrengsten van het onderwijs voldoende?  
• Gaan de scholen goed om met leerlingen met (een combinatie van) problemen 
die vastlopen in het onderwijs?  
• Zijn de vaardigheden en de professionalisering van leraren voldoende? 
• Zijn de kwaliteitszorg, het bestuur en de financiën in orde? 
 
Met de uitkomsten van de onderzoeken in het onderzoeksprogramma voor 2013 
stelt de inspectie belangrijke ontwikkelingen en problemen in het onderwijs in 
Nederland aan de orde voor het onderwijsveld, politiek en samenleving. Daarmee 
draagt zij actief bij aan de verbetering van de kwaliteit van onderwijs. Daar waar de 
afzonderlijke instellingen of het stelsel als geheel op deze vier hoofdthema’s 
tekortschieten, bevordert de inspectie verbetering. In meerjarig perspectief en 
specifiek voor 2013 wordt dat als volgt toegespitst. 
1.3.1 Opbrengsten 
De inspectie wil dat de leerresultaten van alle leerlingen in Nederland op een 
optimaal niveau komen, zodat leerlingen voldoende kennis en vaardigheden 
verwerven om een rol in de samenleving te kunnen vervullen. Opbrengsten van 
instellingen geven weer in welke mate leerlingen baat hebben bij het onderwijs. Dat 
is de reden dat de inspectie ze ook als maatstaven ziet voor het functioneren van 
scholen; verschillen tussen scholen in opbrengsten zeggen iets over de kwaliteit van 
het onderwijs op die scholen. Voorbeelden van deze opbrengsten zijn de resultaten 
van de Cito Eindtoets Basisonderwijs en examenresultaten, maar ook leerlinguitval 
en diplomarendement. De opbrengsten vormen tegelijkertijd een belangrijk deel van 
de beoordeling van de onderwijskwaliteit op een instelling. Hieronder volgen de 
onderzoeksvragen voor 2013 met een korte beschrijving. 
 
a. Hoe ontwikkelt opbrengstgericht werken zich in de klas en in de 
onderwijsinstelling? 
 
De inspectie onderzoekt in 2013 hoe het opbrengstgericht werken door instellingen 
en door leraren in de klas zich ontwikkelt, aangezien is gebleken dat deze manier 
van werken de opbrengsten aanzienlijk verbetert. Het is ook een belangrijk 
speerpunt in het toezicht van de inspectie en het beleid van het ministerie. 
Instellingen die onvoldoende opbrengstgericht werken, spreekt de inspectie hierop 
aan. De inspectie draagt ook bij aan verbetering. 
 
Pagina 9 van 28
 
 

 
 
 
en de maatschappelijke stage in het voortgezet onderwijs (zie ook 1.3.2). De 
inspectie onderzoekt de opbrengsten daarvan, het aanbod en de kwaliteitszorg voor 
deze terreinen. Vanwege de ontwikkelingen op het gebied van sociale opbrengsten is 
hernieuwde kennis van de stand van zaken van belang. In dat verband gaat de 
inspectie via pilots na hoe sociale opbrengsten nader in beeld gebracht kunnen 
worden. 
1.3.2 Leerlingen met een (extra) ondersteuningsbehoefte 
De inspectie streeft verbetering na van de kwaliteit van het onderwijs aan leerlingen  
die zonder extra ondersteuning een groter risico lopen op een problematische 
schoolloopbaan met alle gevolgen van dien. Die ondersteuningsbehoefte vat de 
inspectie breed op, zowel wat betreft de aard van het aanbod - ondersteuning die 
geboden wordt in de school, maar ook bijvoorbeeld ondersteuning die in 
samenwerking met ketenpartners geboden wordt - als de aard van de problematiek. 
De problemen waardoor leerlingen een beroep op passende ondersteuning moeten 
doen zijn zeer divers, van leer- of gedragsproblemen, fysieke beperkingen of 
psychische problemen of een instabiele thuissituatie tot hoogbegaafdheid. Als in het 
onderwijs aan deze leerlingen rekening wordt gehouden met hun behoeften, 
vergroot dit hun kans op succes en goede onderwijsopbrengsten.  
Hieronder volgen de onderzoeksvragen voor 2013 met een korte beschrijving. 
 
a. Hoe staat het ervoor met de kwaliteit van de uitvoering van het veiligheidsbeleid 
rond psychisch geweld, op scholen voor primair en voortgezet onderwijs? 
 
Leerplichtige leerlingen die voor een langere tijd thuiszitten worden gezien als 
leerlingen met een (extra) ondersteuningsbehoefte. Een van de risicofactoren voor 
thuiszitten is psychisch geweld (pesten) op school. De inspectie onderzoekt de aard 
en omvang van het psychisch geweld in scholen voor basis- en voortgezet 
onderwijs. Onder ‘psychisch geweld’ vallen alle vormen van pesten, afpersing en 
stalking. Dit onderzoek maakt deel uit van het bredere onderzoek naar sociale 
opbrengsten van onderwijs (zie 1.3.1).  
 
b. Welke specifieke vaardigheden zijn vereist om voldoende aandacht te geven aan 
de cognitieve problemen bij studenten met een (extra) ondersteuningsbehoefte 
in het middelbaar beroepsonderwijs?  
 
Cognitieve problemen krijgen nu nog relatief weinig aandacht binnen het 
zorgaanbod in het mbo. De inspectie gaat daarom na wat ervoor nodig is om 
hieraan wel de nodige aandacht te besteden. Ze bekijkt onder welke 
omstandigheden of binnen welke constellaties de vaardigheden hiervoor het beste 
benut en ontwikkeld kunnen worden. Ook geeft ze een beschrijving van een aantal 
‘good practices’. 
1.3.3 De leraar 
De inzet en de kwaliteiten van leraren zijn essentiële voorwaarden voor goed 
onderwijs. De inspectie bevordert deze kwaliteit. Als leraren opbrengstgericht 
werken en inspelen op de verschillen tussen leerlingen (speciaal die leerlingen met 
een extra ondersteuningsbehoefte), komt dat de opbrengsten van het onderwijs ten 
goede. De inspectie onderscheidt hierin de kwaliteit van de leraar voor de klas, de 
professionele ruimte die geboden en benut wordt, en de professionalisering van 
leraren. Hieronder volgen de onderzoeksvragen voor 2013 met een korte 
 
beschrijving.
 
a. Wat is de kwaliteit van de schoolleiding in de aansturing van het professioneel 
handelen van de leraar? Wat is de kwaliteit van het schoolleiderschap op het 
Pagina 11 van 28
 
 

 
 
 
Tot nu toe is de relatie tussen bestuur en de schoolleiding ten aanzien van de 
kwaliteit van het onderwijs nog weinig in beeld gekomen. Daarom voert de inspectie 
een themaonderzoek uit waarin de rol van het bestuur bij de aansturing van de 
kwaliteitsverbetering en de kwaliteitsborging door de schoolleiding (onderwijskundig 
leiderschap) centraal staat. Dit onderzoek wordt in samenhang met het onderzoek 
onder 1.3.3.a uitgevoerd in het primair onderwijs, het voortgezet onderwijs, het 
speciaal onderwijs en het middelbaar beroepsonderwijs. 
 
b. Hoe ontwikkelt zich het interne toezicht in het hoger onderwijs en waar zijn 
verbeteringen mogelijk? 
 
2
Deze vraag is een onderdeel van de evaluatie van de Wet versterking besturing . De 
inspectie brengt de tussenstand in kaart van de ontwikkeling van het bestuurlijk 
functioneren in de structuur van college van bestuur en raad van toezicht. De 
inspectie wil verdere verbetering op dit vlak mogelijk maken. Daarvoor is inzicht 
nodig in onder andere de ontwikkelingen in het intern toezicht, de mate waarin het 
interne toezicht zich richt op de kwaliteit van het onderwijs, de behandeling van 
klachten en de naleving van de bepalingen van de Wet versterking besturing.  
 
c. In hoeverre leven de instellingen voor hoger onderwijs de wettelijke 
voorschriften met betrekking tot de examencommissies na? 
 
Deze vraag is eveneens onderdeel van de evaluatie van de Wet versterking 
besturing. De examencommissies hebben in deze wet een sterkere positie gekregen. 
In 2013 onderzoekt de inspectie in hoeverre de instellingen de nieuwe wettelijke 
voorschriften volgen. De inspectie bekijkt de samenstelling van de 
examencommissies, hun taakvervulling, de relatie tussen examencommissie en 
bestuur en de jaarlijkse verantwoording. Het onderzoek geeft een geanonimiseerd 
beeld van de gerealiseerde naleving van de nieuwe voorschriften.  
 
                                                
2 Voluit: Wet Versterking besturing bij instellingen voor hoger onderwijs, de collegegeldsystematiek en de 
rechtspositie van studenten.  
Pagina 13 van 28
 
 

 
 
 
binnen het risicogestuurde toezicht, maar ook betrokkenheid bij andere vormen van 
onderzoek is mogelijk. In het middelbaar beroepsonderwijs voert de inspectie 
daarnaast driejaarlijks een instellingsanalyse uit. Daarin wordt de Staat van de 
Instelling opgemaakt. In 2013 wordt voor een derde van de mbo-instellingen (zowel 
bekostigd als niet-bekostigd) dit onderzoek uitgevoerd.  
 
De kwaliteit van onderwijs in Bonaire, Sint Eustatius en Saba wordt binnen dezelfde 
toezichtkaders bepaald als de kwaliteit van onderwijs in de rest van Nederland. 
Omdat de kwaliteit van het onderwijs in de bijzondere gemeenten van Nederland 
sterk in ontwikkeling is, wordt het toezicht aangepast aan de situatie. De inspectie 
houdt toezicht op scholen voor primair onderwijs, voortgezet onderwijs, het 
middelbaar beroepsonderwijs en de sociale kanstrajecten voor jongeren. Het 
onderwijs in Caribisch Nederland is kwalitatief gelijkwaardig aan het onderwijs in de 
rest van Nederland. Daarom wordt dit toezicht uitgeoefend door inspecteurs die ook 
daar scholen onderzoeken. Voor de aanpassingen aan de nieuwe situatie zijn 
verbeterplannen van scholen en instellingen opgesteld. De inspectie gebruikt deze 
plannen om de voortgang te monitoren van het wegwerken van de achterstanden in 
leerprestaties en structurele onderwijs- en instellingsverbetering.  
2.1.2 Geïntensiveerd toezicht 
Als de inspectie tekortkomingen signaleert in de onderwijskwaliteit en/of naleving 
van voorschriften, krijgt de onderwijsinstelling te maken met een intensievere vorm 
van toezicht. De inspectie spreekt bestuur en schoolleiding aan op de 
geconstateerde tekortkomingen en maakt afspraken over verbetering. Vervolgens 
onderzoekt de inspectie het resultaat van deze verbeteringen.  
Als de kwaliteit van het onderwijs op meerdere onderdelen ernstig tekortschiet, 
merkt de inspectie een school of een onderdeel van een instelling aan als zwak of 
zeer zwak. De inspectie oefent dan intensiever toezicht uit, met als doel dat het 
bestuur de tekortkomingen zo snel mogelijk opheft.  
In bepaalde gevallen kan de inspectie gebruik maken van wettelijke 
handhavingsmogelijkheden en, bij onvoldoende verbetering, sancties opleggen.  
2.1.3 Financieel toezicht  
De inspectie houdt niet alleen toezicht op de kwaliteit van het onderwijs, maar houdt 
ook financieel toezicht op onderwijsinstellingen. De instellingsaccountants 
controleren de bekostigingsgegevens en de jaarstukken van instellingen volgens het 
bestaande controleprotocol.  
 
In alle onderwijssectoren verricht de inspectie reviews van jaarverslagen en 
bekostigingsgegevens ter beoordeling van de werkzaamheden van de 
instellingsaccountants. De inspectie onderzoekt verder mogelijke onrechtmatigheden 
en geeft zo nodig opdracht tot correcties. Als bij besturen de continuïteit in gevaar 
lijkt te komen, stelt de inspectie een nader onderzoek in. In geval van financiële 
onrechtmatigheid is de beleidsregel financiële sancties, een besluit van de Minister 
van OCW, bij bekostigde instellingen van kracht (zie ook 2.1.4). 
2.1.4 Handhaving van de naleving van wettelijke voorschriften 
De inspectie bevordert de naleving van wettelijke voorschriften. Dit doet zij door 
voorlichting te geven, maar ook door te interveniëren. De zwaarte van interventies 
wordt logisch opgebouwd, van een lichte interventie door een inspecteur die leidt tot 
het alsnog voldoen aan de regels, tot een zware interventie als het opleggen van 
een sanctie in de sfeer van de bekostiging. Het eerste doel van het 
handhavingsbeleid is om gedragsverandering te bewerkstelligen.  
Het mandaat van de inspectie om sancties op te leggen wordt geregeld in de Wet op 
het onderwijstoezicht (WOT). De beleidsregel financiële sancties voor bekostigde 
Pagina 15 van 28
 
 

 
 
 
2.1.5 Toezicht op andere instellingen 
 
Toezicht op instellingen voor vve 
De inspectie houdt op vroegscholen (groep 1 en 2 van de basisscholen) en 
voorscholen (kinderopvang en peuterspeelzalen; voor toezicht daarop, zie 2.2.1 en 
2.2.2) toezicht op de kwaliteit van de voor- en vroegschoolse educatie.  
In 2012 is de vve-bestandsopname afgerond. De inspectie gaat in 2013 over op het 
signaalgestuurde toezicht, wat inhoudt dat op basis van signalen besloten wordt 
waar en welk vve-toezicht wordt uitgevoerd door heel Nederland. Daarnaast 
onderzoekt de inspectie in het kader van de monitoring van de bestuursafspraken 
van het ministerie van OCW de kwaliteit van vve in de vier grootste steden (G4) en 
de gemeenten van de G32. 
 
Niet-bekostigde scholen 
In 2013 bezoekt de inspectie ook scholen voor primair en voortgezet onderwijs die 
niet door de overheid bekostigd worden, de zogenaamde B3-scholen. Scholen waar 
risico is op onvoldoende kwaliteit hebben prioriteit.  
De inspectie toetst scholen of voldaan is aan de voorwaarden van de Leerplichtwet. 
Als colleges van B&W voor de vraag staan of een onderwijsvoorziening een ‘school in 
de zin van de leerplichtwet 1969’ is, brengt de inspectie hierover advies uit.  
 
Zelfstandige exameninstellingen 
Op alle zelfstandige exameninstellingen voor voortgezet onderwijs past de inspectie 
in 2013 het betreffende toezicht- en handhavingskader toe.  
 
Internationale scholen in Nederland 
Conform de regeling buitenlandse en internationale scholen houdt de inspectie 
toezicht op de lessen Nederlandse taal aan leerlingen met (ook) een Nederlands 
paspoort op internationale scholen in Nederland. Dit is een zeer sobere vorm van 
toezicht, omdat deze onderwijsinstellingen al onder toezicht van een buitenlandse 
inspectie vallen, dan wel door internationale onderwijsorganisaties geaccrediteerd 
zijn. In 2013 vindt een schriftelijke bevraging over de inrichting van en deelname 
aan deze taallessen plaats.  
 
Nederlandse scholen in het buitenland 
De inspectie houdt toezicht op meer dan driehonderd Nederlandse 
onderwijsinstellingen in het buitenland. Deze instellingen zijn scholen voor primair 
en voortgezet onderwijs, onderwijslocaties waar uitsluitend Nederlandse taal en 
cultuur wordt gegeven en instellingen voor afstandsonderwijs. In 2013 houdt de 
inspectie regulier toezicht op deze instellingen en publiceert zij over de kwaliteit van 
Nederlandse scholen in het buitenland in de periode 2006-2012.  
 
Europese scholen in Nederland 
Het toezicht op Europese scholen in Nederland valt onder verantwoordelijkheid van 
de Raad van Inspecteurs, waarin de inspectie vertegenwoordigd is met één 
inspecteur voor primair en één voor voortgezet onderwijs.  
Deze inspecteurs houden toezicht op de kwaliteit van onderwijs in Europese scholen 
door zogenaamde ‘whole school inspections’ uit te voeren. De raad houdt zich 
daarnaast bezig met curriculumontwikkeling, nascholing en de European 
Baccalaureate. Dit toezicht voert de inspectie risicogericht uit. De risico-inschatting 
gebeurt op basis van de jaarverslagen en signalen. 
Pagina 17 van 28
 
 

 
 
 
2.3 Thematische en overige onderzoeken  
Om kennis te hebben van de kwaliteit van het Nederlandse onderwijssysteem als 
geheel (het stelsel) gebruikt de inspectie in de eerste plaats de gegevens die 
beschikbaar komen uit het toezicht op de kwaliteit van onderwijs op de individuele 
instellingen. Daarnaast hanteert zij ook een thematische benadering. De doelen voor 
het thematisch onderzoek door de inspectie zijn besproken in onderdeel 1.3 van dit 
jaarwerkplan. 
In de onderzoeken binnen de vier eerder genoemde thema’s wordt het functioneren 
van aspecten van het stelsel of de samenhang daartussen op stelselniveau 
onderzocht. Daartoe verricht de inspectie instellingsoverstijgende 
themaonderzoeken en data-analyses, literatuuronderzoek en case studies. De 
inspectie wil een representatief beeld geven van het onderwijsstelsel. Daarom voert 
zij onderzoeken uit op scholen, die steekproefsgewijs zijn geselecteerd.  
Sommige onderzoeken worden uitgevoerd als onderdeel van de vierjaarlijkse 
bezoeken aan scholen. Nieuwe toezichtinstrumenten, zoals in 2013 voor passend 
onderwijs, worden getest in pilots voordat ze definitief deel uitmaken van de 
werkwijze van de inspectie. 
2.4 Innovatie en ontwikkeling van het toezicht 
De inspectie ontwikkelt en vernieuwt permanent het toezicht om de gestelde doelen 
te bereiken en vragen te kunnen beantwoorden. Zij sluit aan bij de vele 
veranderingen in het onderwijs zelf, in de bestuurlijke verhoudingen in het onderwijs 
en in de maatschappelijke ontwikkelingen, vragen en prioriteiten.  
2.4.1 Effecten van toezicht 
Een van de prioriteiten is de effectiviteit van het werk van de inspectie in toezicht en 
communicatie. Het toezicht draagt aantoonbaar bij aan de kwaliteit van scholen en 
instellingen en van het onderwijsstelsel als geheel. De inspectie wil in 2013 het 
effect meten van toezicht op scholen en instellingen, toezicht op het stelsel en 
communicatie. Bij de geplande onderzoeken in 2013 zal de inspectie expliciet 
nagaan of er in het onderzoeksontwerp ruimte is om het verschil tussen bepaalde 
(nieuwe) vormen van toezicht vast te stellen.  
Dat kan betekenen dat bij de ontwikkeling van nieuwe kaders expliciet het verschil 
wordt onderzocht tussen het effect van het oude en het nieuwe kader op scholen en 
de effecten van verschillende vormen van toezicht of communicatie. In de sector 
beroepsonderwijs en volwasseneneducatie loopt reeds een evaluatie om vast te 
stellen of de doelen van het nieuwe toezichtkader worden behaald.  
2.4.2 Passend onderwijs en de leerling met een (extra) 
ondersteuningsbehoefte 
Bovenbeschreven activiteiten leiden regelmatig tot grote en kleine aanpassingen in 
het toezicht per sector, waarbij de toezicht- en waarderingskaders worden 
aangepast. Zoals gemeld aan de Eerste Kamer wordt naar verwachting het nieuwe 
toezicht- en waarderingskader voor de (nieuwe) samenwerkingsverbanden primair 
en voortgezet onderwijs voor de zomer van 2013 vastgesteld. Een concept 
toezichtkader zal eind 2012 beschikbaar zijn gekomen. Het passend onderwijs zal in 
2013 veel aandacht vragen van de inspectie, vanwege de grote ontwikkelingen die 
op dit gebied verwacht worden (de invoeringsdatum van passend onderwijs is door 
het Ministerie van OCW vastgesteld op 1 augustus 2014).  
 
Het toezicht op de samenwerkingsverbanden voor passend onderwijs wordt 
uitgevoerd vanaf het najaar van 2013, nadat de samenwerkingsverbanden op 
1 november 2013 een rechtspersoon moeten hebben ingericht. In de aanloop naar 
Pagina 19 van 28
 
 

 
 
 
• Hoe betrekken we leraren, ouders en leerlingen op een goede manier bij de 
uitoefening van het toezicht? 
• Hoe betrekken we de onderwijsorganisaties op een goede manier bij de 
inrichting van het toezicht? 
• Hoe kunnen we bijdragen aan kwaliteitsverbetering van instellingen die wel aan 
de basiskwaliteit voldoen maar die meer uit de leerlingen zouden kunnen halen?  
• Hoe kunnen we de opbrengstindicatoren voor het voortgezet onderwijs 
verbeteren?  
• Hoe kunnen we in het toezicht meer gebruikmaken van de sociale media? 
2.5 Samenwerking in toezicht  
Bepaalde onderdelen van het onderwijssysteem raken aan bijvoorbeeld de 
gezondheidszorg en de jeugdzorg. Om effectief te werken, zoekt de inspectie op 
deze terreinen samenwerking met andere inspectiediensten, koepelorganisaties van 
inspectiediensten en organisaties voor onderwijsinspectie in andere landen.  
Het deelnemen aan internationale samenwerkingsactiviteiten wordt binnen de 
inspectie nadrukkelijk gezien als een bijdrage aan professionalisering van zowel 
individuele medewerkers als van de organisatie. 
2.5.1 Samenwerking met toezichtinstanties  
 
Inspectieraad 
In de Inspectieraad werkt de inspectie samen met de vijftien andere 
rijksinspectiediensten. De Inspectieraad coördineert de samenwerking in toezicht 
van algemene aard en voert besluiten van het kabinet uit. De Inspectie van het 
Onderwijs is in de Inspectieraad domeinhouder van het toezicht op de kinderopvang.  
 
STJ 
De inspectie participeert ook in het Samenwerkend Toezicht Jeugd (STJ), dat verder 
wordt gevormd door de Inspectie voor de Gezondheidszorg, de Inspectie Jeugdzorg, 
de Inspectie Veiligheid en Justitie en de Inspectie Sociale Zaken en 
Werkgelegenheid.  
Het STJ is verantwoordelijk voor zowel het toezicht op de kwaliteit van de uitvoering 
(via het sectorale toezicht) als de kwaliteit van de samenwerking bij de uitvoering 
(via het integrale toezicht). Welke inspecties met elkaar samenwerken is afhankelijk 
van het onderwerp waar onderzoek naar wordt gedaan.  
In 2013 werkt de Inspectie van het Onderwijs binnen het STJ mee aan de 
onderzoeken binnen de meerjarige thema’s kindermishandeling, kwetsbare groepen, 
overlastgevende groepen, en verbinding en samenhang op lokaal niveau.  
Activiteiten die direct gerelateerd zijn aan het werk van de inspectie zijn de 
ontwikkeling van het toezicht op de aspecten van passend onderwijs die raken aan 
de toezichtketen, en het onderzoek naar de problematiek van leerlingen die 
langdurig niet naar school gaan. De inspectie draagt hieraan bij. Voorts voorziet de 
inspectie een voortzetting van de sectoroverstijgende samenwerking op het terrein 
van het toezicht op de justitiële jeugdinrichtingen en de jeugdzorg(voorzieningen).  
 
NVAO 
In het hoger onderwijs werkt de inspectie samen met de NVAO waar het gaat om 
het toezicht op de instellingen. Hiervoor heeft de inspectie een 
samenwerkingsconvenant gesloten met de NVAO. De NVAO bewaakt de kwaliteit 
van de opleidingen in het hoger onderwijs; opleidingen worden geaccrediteerd 
indien aan de eisen van basiskwaliteit is voldaan. Op basis van signalen of klachten 
kan de inspectie een tussentijds onderzoek instellen. De inspectie betrekt de NVAO 
bij haar onderzoek voor zover het gaat om het beoordelen van die 
kwaliteitselementen die in de beoordelingskaders van het accreditatiestelsel hoger 
Pagina 21 van 28
 
 

 
 
 
2.6.2 Publieksvragen 
In 2013 verwacht het Loket Onderwijsinspectie zo’n 11.000 vragen via het 
contactformulier op de website van de inspectie te beantwoorden. Daarnaast 
verwacht het Loket ongeveer 15.000 telefoongesprekken af te handelen. Het Loket 
Onderwijsinspectie wil de doorlooptijd van de beantwoording van telefonische 
vragen en vragen per mail verlagen en minimaal aan de normen van de Nationale 
ombudsman voldoen. 
Het Loket is het eerste aanspreekpunt voor alle vragen van scholen, besturen, 
ouders, leerlingen en anderen die bij de inspectie binnenkomen.  
Informatie Rijksoverheid (voorheen Postbus 51) doet de telefonische 
eerstelijnsopvang voor ouders en leerlingen voor de Inspectie van het Onderwijs.  
De publieksvragen vormen een belangrijke bron voor de signalen waarop het 
risicogericht toezicht wordt gebaseerd (zie 2.1.1). Als signalen ernstig genoeg zijn, 
wordt uitgebreider onderzoek gedaan naar de betreffende instelling, school of 
opleiding. 
In 2013 worden voorstellen gedaan voor een eenduidige beoordeling en afhandeling 
van klachten en signalen. Het gaat zowel om de afstemming tussen de afzonderlijke 
sectoren en de verschillende werkeenheden binnen de inspectie 
(vertrouwensinspecteurs, staf, het Loket en sociale opbrengsten) als om die met het 
ministerie van OCW. De signalenroute wordt ingebed in het kwaliteitssysteem van 
de inspectie. De werkgroep die dit traject uitvoert, is reeds begonnen in 2012. De 
voorstellen zijn een reactie op een evaluatie van de signalenroute die eerder is 
uitgevoerd.  
2.6.3 Adviezen en ontheffingen 
In een aantal gevallen brengt de inspectie advies uit. Een voorbeeld is de advisering 
aan leerplichtambtenaren of niet-bekostigde onderwijsinstellingen in primair, 
voortgezet en speciaal onderwijs die kunnen worden aangemerkt als ‘school in de 
zin van de Leerplichtwet’. Een ander voorbeeld is de advisering over aanvragen voor 
diploma-erkenning voor niet-bekostigde instellingen voor het beroepsonderwijs. 
Daarnaast verleent de inspectie ontheffingen in verband met toelating, onderwijstijd 
en verblijfsduur in het (voortgezet) speciaal onderwijs.  
 
Pagina 23 van 28
 
 

 
 
 
3.3 Andere rapportages 
Over onderwerpen die instellingsoverstijgend zijn, rapporteert de inspectie via 
themarapporten. Deze rapporten worden gepubliceerd op de website van de 
inspectie (en in sommige gevallen ook in boekvorm verspreid). In bijlage is een 
overzicht opgenomen van de themarapportages die in 2013 worden verwacht. 
Ieder jaar brengt de inspectie een rapport uit (het Landelijk Oordeel) waarin zij de 
resultaten bespreekt die gemeenten en GGD’en bij de uitvoering van toezicht en 
handhaving van kinderopvang en peuterspeelzalen in het vorige kalenderjaar 
geboekt hebben. Daaraan voegt zij de actuele ontwikkelingen toe uit het 
verslagjaar. Eind 2013 verschijnt het rapport over 2012/2013.  
3.4 Nieuwsbrief 
Een aantal keer per jaar brengt de inspectie een nieuwsbrief over de verschillende 
onderwijssectoren uit. Deze nieuwsbrief wordt digitaal verstuurd aan 
onderwijsinstellingen en andere belangstellenden die zich hierop hebben 
geabonneerd. 
 
Pagina 25 van 28
 
 

 
 
 
Bijlagen 
5
Overzicht themaonderzoeken 2013 
 Sector 
Onderwerp 
PO EC VO BVE HO 
Opbrengstgericht werken (p. 9) x  x   
Opbrengsten speciaal onderwijs  x    
(p.10)     
Basisschooladvies (p.10) x     
    
Begrijpend lezen en wereldoriëntatie x     
(p.10) 
Centraal schriftelijke en praktische   x   
examens (p.10) 
Studiesucces (p.10)     x 
 
Sociale opbrengsten (p.10) x  x   
Veiligheidsbeleid (p.11) x x    
Cognitieve begeleiding mbo-   x  
studenten met een (extra) ondersteu-
ningsbehoefte (p.11) 
Kwaliteit van het schoolleiderschap x x x x  
(p.11) 
Bevordering onderwijskundig x x x x  
leiderschap (p.12) 
Verbeteringen leraarschap en x x x x x 
lerarenopleidingen (p.12) 
Intern toezicht (p.13)     x 
 
Examencommissies (p.13)      x 
    
 
                                                
5 Dit overzicht bevat alle themaonderzoeken die in dit jaarwerkplan zijn opgenomen. Deze themaonderzoeken 
worden niet per definitie zelfstandig uitgevoerd, maar kunnen ook gecombineerd met andere onderzoeken 
worden uitgevoerd. Over de uitkomsten van het themaonderzoek wordt gerapporteerd in het jaarlijkse verslag 
over de staat van het onderwijs, oftewel het Onderwijsverslag. Waar dat opportuun is, brengt de inspectie 
separaat een themarapport uit. 
Pagina 27 van 28
 
 

