 
 
Werkprogramma Maritieme 
Strategie en Zeehavens 2018 - 2021 
Werkprogramma ter uitvoering van de Rijksbrede beleidsagenda zoals 
opgenomen in de Nederlandse Maritieme Strategie 2015 – 2025 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1 
 

 
 
III. Strategische Lange Termijn Verkenning 57 
3.1 Inleiding 57 
3.2 Kader 57 
3.3 Verkenning 57 
3.4 Uitvoering 57 
 
 
  
3 
 

 
 
I. Werkprogramma 2018 - 2021 
 
1.1 Aanleiding nieuwe werkprogramma 
In januari 2015 is de maritieme strategie tot stand gekomen. De maritieme strategie heeft als 
ambitie een internationale duurzame maritieme toppositie van Nederland door integrale 
samenwerking tussen de Rijksoverheid en de maritieme cluster op basis van een gezamenlijke 
maritieme strategie. Voor de realisatie van deze ambitie is een blijvende inzet van alle partijen 
nodig. Delen van de maritieme cluster zijn de economische crisis nog niet te boven. Zo zorgt de 
overcapaciteit in de zeevaart nog vaak voor verliesgevende tarieven en de lage olieprijs leidt ook 
in de offshore markt tot grote verliezen met negatieve effecten voor de scheepsbouw en maritieme 
toeleveranciers. De zeehavens en maritieme dienstverlening profiteren echter weer van de 
aantrekkende economie en voor de binnenvaart wordt een groei van het vervoer van goederen 
verwacht. De (verwachte) groei in deze sectoren is echter niet vanzelfsprekend. De gezamenlijke 
inzet van Rijksoverheid en maritieme cluster, om met gerichte acties kansen te benutten, is 
daarom nog altijd zeer urgent.  
Tegen deze achtergrond brengt het werkprogramma de topprioriteiten van overheid en maritieme 
cluster voor de komende jaren in beeld, die een gezamenlijke en gecoördineerde inzet vergen om 
tot oplossingen te komen.  
1.2 Gezamenlijke verantwoordelijkheid en flexibiliteit  
De in dit werkprogramma opgenomen prioriteiten zijn gezamenlijk vastgesteld door de 
Rijksoverheid en de maritieme cluster en zijn voor een belangrijk deel gebaseerd op de resultaten 
van de maritieme werkconferentie van 1 februari 2017. Tijdens deze werkconferentie hebben alle 
partijen uit de maritieme cluster en de betrokken departementen gezamenlijk vastgesteld welke 
acties de komende jaren nodig zijn om in te spelen op de actuele ontwikkelingen en bij te dragen 
aan de ambitie van de maritieme strategie.  
Het uitwerken van de acties is een gezamenlijke verantwoordelijkheid van de Rijksoverheid en de 
maritieme cluster. Hoe deze gezamenlijke verantwoordelijkheid wordt ingevuld is nader uitgewerkt 
in hoofdstuk 3 van de maritieme strategie (“Samenwerking”).  
De bij dit werkprogramma betrokken partijen hebben afgesproken dat flexibiliteit bij de uitwerking 
voorop moet blijven staan. Dit betekent dat de in dit werkprogramma opgenomen prioriteiten 
gedurende de looptijd zo nodig bijgesteld kunnen worden. Lopende acties worden dan indien nodig 
getemporiseerd. 
1.3 Vormgeving, doorlooptijd en monitoring werkprogramma 
De in januari 2015 tot stand gekomen maritieme strategie biedt een integraal kader voor het 
Rijksbrede beleid voor de maritieme cluster. Om uitvoering te geven aan de maritieme strategie 
2
zijn aanvankelijk afzonderlijke werkprogramma’s opgesteld voor de Nederlandse zeehavens 
(looptijd 2014 - 2016), de zeevaart (looptijd 2015 - 2017), de binnenvaart (looptijd 2015 - 2017) 
en de maritieme maakindustrie (looptijd 2016 - 2018). 
3
Deze werkprogramma’s verschillen zowel in opzet en doorlooptijd als in status . Gebleken is dat 
hierdoor onduidelijkheid is ontstaan over de samenhang tussen de verschillende werkprogramma’s 
en hun relatie tot de maritieme strategie. Om deze onduidelijkheid op te heffen en recht te doen 
aan het integrale karakter van de maritieme strategie, is voor één overkoepelend werkprogramma 
                                                           
 
2
 Afgesloten tussen het Rijk en de vijf grootste Nederlandse zeehavenbeheerders, verenigd in de Branche 
Organisatie Zeehavens (BOZ) en het zeehavenbedrijfsleven in deze havens. 
3
 De werkprogramma’s voor zeehavens en de maritieme maakindustrie zijn politiek vastgesteld. De 
werkprogramma’s voor zeevaart en binnenvaart zijn ambtelijk vastgesteld. 
5 
 

 
 
II. Uitvoeringsagenda Werkprogramma 2018 – 2021 
 
2.1 Inleiding 
 
De maritieme strategie heeft als ambitie een internationale maritieme toppositie van Nederland. 
De beleidsinzet is er daarbij op gericht om ervoor te zorgen dat er in de toekomst voldoende 
vakbekwaam Nederlands personeel beschikbaar is en kwalitatief hoogwaardig maritiem-technisch 
en nautisch onderwijs. Innovaties worden zo veel mogelijk gestimuleerd door belemmeringen in 
wet- en regelgeving weg te nemen, experimenteerruimte te bieden en door de Rijksoverheid waar 
mogelijk een rol als launching customer te geven. Met het oog op een aantrekkelijk 
vestigingsklimaat wordt blijvend geïnvesteerd in een gelijk Europees en mondiaal speelveld, een 
adequaat scheepsregister, een ondersteunend (financieel) instrumentarium voor 
exportbevordering en het tegengaan van marktbelemmeringen door de ontwikkeling van 
vrijhandelsverdragen. 
Ook het thema bereikbaarheid krijgt ruim aandacht in de maritieme strategie. De beleidsinzet is 
hierbij gericht op een naadloos logistiek transportnetwerk en integratie van maritiem transport in 
de logistieke keten, inclusief een goede aansluiting van het maritieme transportnetwerk op andere 
vervoerswijzen zoals wegvervoer, spoor en buisleidingen. Verder wordt het belang onderstreept 
van uitwisselbare vervoersdocumenten tussen verschillende vervoersmodaliteiten en richt het 
beleid zich op vermindering van regeldruk en daling van administratieve lasten. Ten aanzien van 
nautische dienstverlening is het doel om gebruikers zo veel mogelijk maatwerk te kunnen bieden, 
waarmee onnodige (gebruikers)kosten worden voorkomen. De beleidsinzet ten aanzien van 
veiligheid en milieu richt zich op het terugdringen van emissies en bevordering van een duurzaam 
gebruik en beheer van de zee, zeehavens en vaarwegen. Tot slot worden onder het thema 
Veiligheidsdreigingen en Stabiliteit de maatregelen uiteengezet die de Nederlandse overheid neemt 
ten behoeve van de behartiging van de vitale belangen van Nederland en de fysieke veiligheid van 
zijn ingezetenen. 
 
Hieronder worden de actuele ontwikkelingen in de verschillende sectoren beschreven. Het betreft 
clusterbrede ontwikkelingen, dat wil zeggen ontwikkelingen die voor meerderere deelsectoren 
relevant zijn en ontwikkelingen in achtereenvolgens de deelsectoren zeevaart, zeehavens, 
binnenvaart en maritieme maakindustrie. Om te bepalen of er ten aanzien van de genoemde 
sectoren aanleiding is tot het nemen van maatregelen, zijn de actuele ontwikkelingen in deze 
sectoren afgezet tegen de hierboven beschreven (lange termijn) beleidsdoelen van de maritieme 
strategie. Op basis daarvan kan geconcludeerd worden dat maatregelen noodzakelijk zijn. 
Enerzijds om de gestelde beleidsdoelen een extra impuls te geven en anderzijds om te voorkomen 
dat de gestelde beleidsdoelen in gevaar komen. 
  
7 
 

 
 
voldoen. Voor de uitstoot van zwavel (SOx) en stikstof (NOx) bestaat al wetgeving, maar 
daarnaast staan ook roetdeeltjes (black carbon) internationaal op de agenda. Ook de binnenvaart 
ziet zich geconfronteerd met strengere milieueisen. Nieuwe binnenvaartschepen moeten met 
ingang van 2019/2020 voldoen aan de strengere eisen van de Europese Verordening Non-Road 
Mobile Machinery (NRMM). Daarnaast stelt de haven van Rotterdam per 2025 strengere eisen aan 
bestaande binnenvaartschepen ter verbetering van de luchtkwaliteit (‘CCR-II norm’). De 
aankomende energietransitie, onder meer ingegeven door het Klimaatakkoord van Parijs, zal 
leiden tot een toenemend gebruik van alternatieve brandstoffen en tal van andere innovaties aan 
boord van schepen. Energietransitie leidt bijvoorbeeld ook tot ingrijpende veranderingen in de 
zeehavens voor wat betreft samenstelling van de ladingstromen en industriële activiteiten. 
Voor de maritieme sectoren is verder relevant dat zij, mede op basis van het Klimaatakkoord van 
Parijs, een bijdrage zullen moeten leveren om de wereldwijde CO -uitstoot terug te dringen. In dit 
2
verband heeft het Marine Environment Protection Committee (MEPC) van de IMO in 2016 besloten 
om te werken aan een strategie voor de reductie van CO -uitstoot door de zeescheepvaartsector 
2
Met het oog op de te nemen vergroeningsmaatregelen heeft de Nederlandse zeescheepvaart- en 
zeehavensector aangegeven voorstander te zijn van het oprichten van een vergroeningsfonds 
respectievelijk structuurfonds. Ook de binnenvaart is onderdeel van het stelsel van internationale 
en Europese afspraken over de reductie van emissies door de sector transport. Terwijl in het 
verleden de aandacht vooral uitging naar de doelstelling ‘verbetering lokale luchtkwaliteit ten 
behoeve van de volksgezondheid’, staat voor de toekomst het bijdragen aan het bereiken van de 
doelen van klimaat- en energiebeleid evenzeer hoog op de agenda. 
In de hoofdstukken 2.3, 2.4 en 2.5 wordt nader ingegaan op de milieumaatregelen voor zeevaart, 
zeehavens en binnenvaart. 
 
Al deze ontwikkelingen bieden uitdagingen en kansen voor de maritieme cluster, zoals in 
toenemende mate bijdragen aan energietransitie en mede daardoor toegang verkrijgen tot nieuwe 
markten en handelspartners. Tegelijkertijd brengen deze ontwikkelingen bedreigingen en risico’s 
met zich mee. Gelet op het grote economische belang van de maritieme cluster voor zowel de 
6
toegevoegde waarde als de werkgelegenheid in Nederland is de komende jaren een daadkrachtig 
optreden van zowel de overheid als de maritieme cluster nodig om de positie van de maritieme 
cluster te versterken. Dit betekent dat de komende periode bedreigingen moeten worden omgezet 
in kansen en dat de samenwerking tussen de Rijksoverheid en de maritieme cluster waar nodig 
moet worden geïntensiveerd.  
  
                                                           
 
6
 De maritieme cluster zorgde in 2016 voor een directe toegevoegde waarde van € 18,2 mld. en een directe 
werkgelegenheid van 166.000. Indien hier ook de directe effecten van het havenindustrieel complex bij worden 
opgeteld, dan neemt de directe werkgelegenheid toe tot 280.000 en de directe toegevoegde waarde verdubbelt 
bijna tot € 35,5 mld. 
9 
 

 
 
Actie Actiehouder Tijdpad 
Actie 1. NML  
• Aanstellen kwartiermaker voor 1 jaar (taken: 2018 
uitwerken business idee, organisatie en  
verbreding HR-kringen).  
  
• Inrichten digitale omgeving voor HR-netwerk. 2018 
 
Actie 2. IenW  
• Bijdrage aan kwartiermaker ad € 30.000. 2018 
 
Monitoring 
Monitoring vindt plaats via de maritieme arbeidsmarktmonitor. Naast een aantal generieke 
parameters voor de maritieme arbeidsmarkt, zal een deel van de vragen specifiek gericht worden 
op de doelstellingen en parameters van het MLO. Daarnaast zal het MLO in de eerste vier jaar een 
groei moeten laten zien die aantoont dat het een duurzame financieel onafhankelijke positie in zal 
nemen als maritiem kennis- en adviescentrum. Tot slot zal via de regionale HR-kringen, die worden 
ondersteund met een digitaal platform, een groei moeten plaatsvinden van het aantal werknemers 
dat via het MLO zijn weg weet te vinden naar andere posities binnen de maritieme cluster (of 
cross-over sectoren), coaching of trainingen. Aangezien dit vaak om persoonlijke gegevens gaat, 
die deels één op één tussen bedrijven die elkaar via het netwerk kennen wordt afgekaart, moet 
nader worden bepaald hoe de groei gemeten kan worden. 
  
11 
 

 
 
De Topsector Water en Maritiem organiseerde in de afgelopen jaren per jaar drie inkomende 
missies, drie uitgaande missies en drie strategische beurzen met gebruikmaking van het 
daarvoor beschikbare instrumentarium. Dat blijft zo. Ook ziet de Topsector Water en Maritiem 
icoonprojecten als een belangrijk instrument om innovaties en stimulerende regelgeving te 
bevorderen en – last but not least – om Nederlandse waterkennis en -ervaring internationaal te 
vermarkten. 
 
De maritieme sector is een interessante targetsector voor Invest-NL dat in organisatie en 
instrumentarium de komende periode wordt ontwikkeld in overleg met de Tweede Kamer. De 
Topsector Water en Maritiem heeft in 2017 al diverse gesprekken gehad met Invest-NL in 
oprichting. 
 
(Afstemming met) Internationale Waterambitie 
De Internationale Waterambitie (IWA) is een gezamenlijke ambitie van IenW, BHOS en EZK. 
Met de gezamenlijke aanpak wordt beoogd om, naast het bijdragen aan de doelstellingen van 
Topsector Water en Maritiem, een totaalaanpak voor waterveiligheid en –zekerheid uit te 
dragen. De IWA richt zich op de zeven deltalanden, waaraan toegevoegd India, Zuid-Afrika en 
VS. Met de IWA wordt bijgedragen aan concrete programma’s en projecten in stedelijke delta’s, 
die overlast en waterschaarste verkleinen en de waterkwaliteit verbeteren.  
In de nieuwe internationaliseringsstrategie van de Topsector Water en Maritiem wordt expliciet 
verbinding gelegd met de IWA. De prioritaire landen van de topsector komen voor een 
substantieel deel overeen met die van de IWA (onder andere Indonesië, Vietnam, Myanmar en 
Colombia). Met name op die landen zal de samenwerking concrete uitwerking in acties moeten 
krijgen.       
Collectieve exportpromotie is de sleutel bij het opbouwen van een positie op de internationale 
markt. Dit geldt zeker voor de maakindustrie in de scheeps- en (super-)jachtbouwsector en 
offshore. Bedrijven worden op sleeptouw genomen om zichzelf te presenteren en profiteren van 
de gezamenlijke presentatie onder Nederlandse vlag. Bovendien kan het Nederlandse maritieme 
cluster zich zo breed presenteren als de ‘one-stop-shop’ voor maritieme oplossingen die 
bijdragen aan de aanpak van internationale maatschappelijke opgaven en internationaal 
maatschappelijk verantwoord ondernemen (IMVO). 
 
Nederlandse vertegenwoordiging in het buitenland van het maritieme belang 
De Nederlandse overheid kiest - in aanvulling op de activiteiten van het bedrijfsleven zelf op 
verschillende niveaus – voor een actieve vertegenwoordiging in Brussel in het licht van de 
normstelling rondom de concurrentiepositie van zeehavens en een gepaste vertegenwoordiging 
tijdens buitenlandse werkbezoeken en handelsmissies. De verschillende departementen, 
waaronder IenW, BZ en EZK zijn actief betrokken om de belangen van het Nederlandse 
maritieme cluster in het buitenland te vertegenwoordigen en waar nodig deuren te openen. Dat 
gebeurt in afstemming met het bedrijfsleven zowel op bewindsliedenniveau als op hoog 
ambtelijk niveau. Op deze manier meent de overheid adequaat invulling te geven aan de motie 
Sjoerdsma (TK 34550-V-31) waarin gevraagd is om een functionaris die in het buitenland 
deuren kan openen voor de Nederlandse zeehavens en daarmee de concurrentiepositie kan 
versterken. Dat initiatief wordt verbreed naar de gehele maritieme cluster en wordt ingevuld 
door samen met de maritieme cluster steeds te bezien op welk niveau Nederland in het 
buitenland het maritieme belang kan vertegenwoordigen en niet te kiezen voor één vaste 
functionaris. Zodoende kan ingespeeld worden op de specifieke omstandigheden en behoeften 
van zowel het bedrijfsleven als het desbetreffende land. Concreet kan het gaan om diverse 
acties, bijvoorbeeld de inzet van bewindspersonen bij inkomende en uitgaande bezoeken, steun 
aan consortiumvorming, gerichte inzet van onze posten in het buitenland en detacheringen. 
Actie Actiehouder Tijdpad 
Actie 1. De maritieme cluster en de Eerste kwartaal 2018 
overheid concrete acties in het kader 
van de 
13 
 

 
 
2.2.1.3 Versterking Onderzoek en Innovatie 
Trekker Betrokken 
De maritieme cluster EZK, IenW, Defensie 
Acties 
 
1. Het bedrijfsleven werkt haar vraagstellingen uit op het gebied van kennis en innovatie 
binnen de gekozen hoofdthema’s mede in samenhang met de maatschappelijke 
uitdagingen. 
 
2. De overheid formuleert de eigen behoefte aan kennis en innovaties om de 
maatschappelijke uitdagingen aan te pakken. 
 
3. De kennisinstellingen vertalen de kennisvragen van bedrijven en overheden in 
onderzoeksvoorstellen, inclusief de benodigde faciliteiten. 
 
4. Bedrijfsleven, overheid en kennisinstellingen werken de komende tijd op basis van het 
nieuwe regeerakkoord aan een goede inhoudelijke en financiële afstemming tussen 
kennisvraag en onderzoeksmogelijkheden. De resultaten van die afstemming worden 
vastgelegd in de Kennis en Innovatie Agenda (KIA) en het Kennis en Innovatie Contract 
(KIC) van het Topconsortium Kennis en Innovatie (TKI) Maritiem. 
 
Toelichting 
In de maritieme strategie is het versterken van kennis en innovatie benoemd als een 
hoofdthema. De huidige positie van de Nederlandse maritieme cluster is mede te danken aan 
zijn innovatieve vermogen. Een intensieve samenwerking tussen bedrijven, kennisinstellingen 
en Rijksoverheid (‘gouden driehoek’) binnen en tussen de topsectoren, gericht op innovaties van 
maritieme processen, producten en diensten, voedt het vermogen om te innoveren. Echter, de 
maritieme clusters in de landen om ons heen zitten bepaald niet stil. Toekomstig succes zal in 
belangrijke mate afhangen van ons vermogen de keten van fundamenteel onderzoek, toegepast 
onderzoek, technologieontwikkeling en innovatie/verwerving nauw op elkaar te laten aansluiten. 
 
De maritieme cluster heeft in 2016 gewerkt aan een toekomstperspectief (Blauwdruk 2050) en 
daarin trends en ambities beschreven. De komende decennia worden ingrijpende veranderingen 
verwacht in productieprocessen, Smart Shipping, digitalisering, autonomie, schone 
energiebronnen, nieuwe brandstoffen en alternatieve vormen van scheepsvoortstuwing. Ook 
wordt verwacht dat de maritieme cluster in toenemende mate zal bijdragen aan het aanpakken 
van maatschappelijke vraagstukken op het gebied van klimaat, energie, transport, voedsel en 
veiligheid.      
 
Samenhangend hiermee is gewerkt aan de KIA van de Topsector Water en Maritiem, die 
betrekking heeft op publiek-private onderzoeksinspanningen gericht op de samenhangende 
uitdagingen voor water en klimaat (mitigatie, adaptatie). 
Eveneens is uitwerking gegeven aan het benoemen van onderzoeksthema’s en wenselijke ‘game 
changers’ via de ‘Blauwe route’ binnen de Nationale Wetenschapsagenda (NWA), die is 
opgesteld samen met Delta- en Watertechnologie. De Blauwe route richt zich op het begrijpen, 
beschermen en benutten van de zee en heeft vier mooie toekomstperspectieven:  
• Leven in de delta: met voor de maritieme cluster schone binnenvaart en 
personenvervoer; 
• Leven op het water: drijvende steden en havens, als oplossing voor zeespiegelstijging 
en overbevolking; 
• Water als bron: duurzame energie, grondstoffenwinning en voedselvoorziening op zee. 
Denk aan zeewier, algen en aquacultuur; 
15 
 

 
 
2.2.1.4 Blue Economy: Blue Growth 
Trekker Betrokken 
MARIN Bedrijfsleven/NML (Innovation Council), zeehavens, zeejachthavens, 
kennisinstellingen (MARIN, NIOZ, WUR, Deltares), Nautilus en de ministeries van 
EZK, Defensie en IenW. 
Acties 
 
1. De TKI Maritiem/Innovation Council zal de hele maritieme cluster rondom het thema Blue 
Growth samenbrengen, met als doel om een visie en actieplan op te stellen met daarin 
voorstellen voor een duurzaam economisch gebruik van de zee. 
 
2. MARIN zal met de overige kennisinstellingen gezamenlijk met de Rijksoverheid kennisvragen 
rondom Blue Economy verkennen en mogelijk verder ontwikkelen.  
 
3. De overheid zal het aanwijzen van locaties voor demonstratieprojecten zoveel mogelijk 
faciliteren. 
 
Toelichting 
Blue Growth staat voor het creëren van duurzame economische groei op zee, vooral het 
ontwikkelen van nieuwe duurzame activiteiten op zee (winning van hernieuwbare energie, 
aquafarming, mineral recources, biotechnology, het leven op zee, ecotoerisme etc.). De nieuwe 
activiteiten zullen gefaciliteerd moeten worden met goede verbindingen met het vaste land en 
diensten vanuit zeehavens die dienen als belangrijke knooppunten. Daarbij moeten alle activiteiten 
op zee in samenhang plaatsvinden, zodat er voldoende ruimte blijft voor zeetransport en 
defensieactiviteiten en ook de nautische veiligheid gewaarborgd blijft. In het kader van 
ecotoerisme kunnen zeejachthavens een belangrijke rol vervullen. 
 
Met de groei van nieuwe duurzame maritieme activiteiten wordt een belangrijke bijdrage geleverd 
aan de werkgelegenheid en investeringen in de maritieme cluster, zonder tekort te doen aan de 
‘oude’ sectoren scheepsnieuwbouw en reparatie, offshore oil and gas en de toeleveranciers. 
Bovendien zal er naar verwachting internationale interesse ontstaan voor de in Nederland 
ontwikkelde concepten en daaraan gelieerde industrie, wat positief bijdraagt aan de exportpositie 
van de maritieme cluster. 
 
Actie Actiehouder Tijdpad 
Actie 1. TKI Maritiem/Innovation Council Januari – juni 2018, daarna 
tweejaarlijkse update. 
Actie 2. MARIN September – december 2018, 
daarna jaarlijkse update.  
Actie 3. Rijksoverheid December 2018 en naar 
aanleiding van de jaarlijkse 
updates. 
Monitoring 
Gemonitord zal worden of er sprake is van een door de maritieme cluster breed gedragen visie met 
daarin voorstellen voor een duurzaam economisch gebruik van de zee. Om het succes van de 
acties voor de uitvoering van deze visie te kunnen beoordelen, zullen de betrokken sectorpartijen 
prestatieindicatoren ontwikkelen (KPI’s). Deze prestatieindicatoren moeten een beeld geven van de 
ontwikkeling op de vijf Blue Growth sectoren, zoals benoemd door DGMare. Het betreft de 
volgende sectoren: renewable energy, biotechnology, coastal and maritime tourism, aquaculture en 
mineral resources. Bezien zal worden of het mogelijk is om de prestatieindicatoren vanaf 2019 een 
plaats te geven in de maritieme monitor. 
 
 
 
17 
 

 
 
Internationaal 
Met 25-30% van alle Europese maritieme vervoersbewegingen heeft Nederland er belang bij zowel 
in de wereldhandel als in Europa een koploperpositie te vervullen bij de digitalisering van de 
logistiek. Aansluiting wordt gezocht bij ontwikkelingen in de UN, met name IMO, UNECEFACT en 
WCO. In Europees verband zet Nederland onder andere in op de realisatie van een Europese 
digitale single markt. De realisatie van één Europese maritieme ruimte zonder grenzen en de 
realisatie van een geharmoniseerde single window omgeving in Europa zijn belangrijke 
aandachtspunten. In dat kader is het doel dat de zeescheepvaart vanuit het Once-Only principe al 
het wettelijk verplichte berichtenverkeer aan alle overheden in Nederland en andere landen digitaal 
kan rapporteren. Om redenen van kosteneffectiviteit, governance, data-integriteit en security van 
systemen wordt veeleer ingezet op de koppeling van decentrale systemen, dan de ontwikkeling van 
een centraal EU-systeem.  
 
Bij de Nederlandse visievorming wordt ook gebruik gemaakt van ervaring opgedaan in Europese-
projecten, zoals het CORE-project, over effectief data delen. In het Europese DTLF (Digitaal 
Transport en Logistiek Forum) wordt deze ervaring vertaald in een EU-visie en mogelijk actieplan. 
Essentieel is dat daarbij verschillende invalshoeken en belangen bij data delen en beschikbaarheid 
aan de orde komen en een wildgroei aan digitale platformen wordt voorkomen. De congruente 
ontwikkeling van allerlei platformen, zoals het EU CORE-project dat werkt aan een global data 
pipeline concept voor de verbetering van supply chain security en het EU Aeolix-project dat supply 
chain visibility bevordert, is essentieel. Daarbij kan ook worden geleerd van ontwikkelingen die 
momenteel plaatsvinden in peer-to-peer netwerken, zoals EUCARIS, die data uitwisseling tussen 
landen op basis van wettelijk verplichte rapportage door bedrijven aan overheden digitaal mogelijk 
maken. 
 
Bij digitalisering speelt tot slot onvermijdelijk het aspect digitale veiligheid een rol. Dit wordt 
geadresseerd bij de onderwerpen ship security en port security. 
 
Actie Actiehouder Tijdpad 
Actie 1. IenW en Douane Medio 2018 
Bedrijfsleven stelt groslijst op van wensen. Voorjaar 2018 
Actie 2. CBRB Afgerond eind 2019 
Actie 3. IenW Afgerond eind 2019 
Monitoring 
In gezamenlijk overleg – platform constructie – wordt samengewerkt en de voortgang gemonitord, 
mede in relatie tot de ontwikkelingen in de Topsector Logistiek, i.c. het NLIP en het Verminderen 
van Wet- en Regeldruk. 
 
  
19 
 

 
 
van onbemand varen. Daarnaast zal ook gemonitord worden hoe Nederland zich ontwikkelt in 
Smart Shipping ten opzichte van andere landen. 
 
 
  
21 
 

 
 
De uitdagingen die liggen bij de zeescheepvaart op het gebied van vergroening en verduurzaming 
liggen er ook bij de waterbouwsector en visserij. 
 
 
23 
 

 
 
2.3.1.2 Scheepsregister 
Trekker Betrokken 
IenW KVNR, Nautilus, Waterbouw, HISWA, NMT 
Acties 
 
1. IenW zal bezien of de promotie- en acquisitietaak voor een bepaalde periode aan een 
externe private partij kan worden uitbesteed. Promotie en acquisitie van het register is niet 
binnen het huidige register belegd, terwijl ander buitenlandse registers daar wel actief in 
zijn.  
 
2. IenW zal nader onderzoek doen naar de transitiekosten, de juridische mogelijkheden en de 
(overige) randvoorwaarden waaronder een eventuele samenwerking met en overdracht 
van, registertaken aan een commerciële registerpartij mogelijk zijn. 
 
3. Verwerking van de ervaring en resultaten uit bovengenoemde twee actiepunten tot 
besluitvorming over de gewenste aanpassingen van de organisatievorm van het 
scheepvaartregister. 
 
Toelichting 
12
Een goed werkend scheepvaartregister voor zeeschepen is van belang voor de aantrekkelijkheid 
van de Nederlandse vlag. Een aantrekkelijke Nederlandse vlag op haar beurt brengt (nieuwe) 
maritieme bedrijvigheid met zich mee. En een groot aantal schepen onder Nederlandse vlag 
betekent invloed in internationale overlegorganen en daarmee een betere behartiging van de 
Nederlandse belangen. 
 
In extern onderzoek is geconcludeerd dat een meer commerciële organisatievorm, waarbij een 
samenwerkingsverband ontstaat tussen de overheid en een private partij, het hoogste 
groeipotentieel biedt voor het aantal schepen onder Nederlandse vlag en dat dit het beste aansluit 
bij de ambitie van de maritieme strategie. Tegelijkertijd zijn hier hoge transitiekosten mee 
gemoeid, omdat ingrijpende organisatiewijzigingen nodig zijn voor de inrichting van het 
samenwerkingsverband en de overdracht van taken aan de commerciële registerpartij. Daarnaast 
zullen commerciële partijen die scheepsregisterdiensten aanbieden naar verwachting 
randvoorwaarden stellen die nadere politieke afweging vereisen, zoals een verruiming van de 
fiscaliteit en de mogelijkheid om private beveiligers in te zetten. Ook brengt een meer commercieel 
model juridische vragen met zich mee ten aanzien van de taaktoedeling aan een commerciële 
partij, de aansturing en het toezicht en de samenwerking met publieke partijen. 
 
Actie Actiehouder Tijdpad 
Actie 1. IenW 2018 
Actie 2. IenW 2018 - 2019 
Actie 3. IenW 2020  
Monitoring 
Doel van de maatregel is dat reders blijven kiezen voor de Nederlandse vlag, dat schepen niet 
uitvlaggen vanwege inefficiënte registratieprocedures.   
 
Voor de monitoring van de doeltreffendheid kan gedacht worden aan de volgende indicatoren: 
- het aantal schepen onder Nederlandse vlag (bron: ILT heeft gegevens over schepen onder 
Nederlandse vlag) 
                                                           
 
12
 Het kan daarbij gaan om koopvaardij- en passagiersschepen, zeegaande zeeslepers, werkschepen ten 
behoeve van de offshore-industrie, waterbouw- en diepzeevisserschepen (trawlers) en zeegaande commerciële 
recreatievaart (zgn. commercial cruising vessels). 
25 
 

 
 
2.3.1.3 Vergroeningsfonds  
Trekker Betrokken 
IenW KVNR, NMT, BOZ 
Acties 
 
1. In het kader van de in het regeerakkoord genoemde Green Deal Verduurzaming 
binnenvaart, zeevaart en havens gaat de overheid met potentieel betrokken partijen als de 
KVNR, NMT, de bankensector en zeehavens de haalbaarheid en varianten van een 
vergroeningsfonds voor de zeevaart verkennen. 
 
Toelichting 
De maritieme sector streeft, samen met de Nederlandse overheid, naar het behoud van een 
duurzame internationale toppositie van de Nederlandse zeescheepvaart. In verband met de 
ernstige crisis in de zeescheepvaart, en de terughoudendheid van banken om nieuwe investeringen 
te financieren, is de wens uitgesproken om een duurzaamheidsfonds in het leven te roepen.  
 
Gedachte achter het vergroeningsfonds is dat maritieme bedrijven ondersteuning krijgen bij het 
doen van investeringen in milieuvriendelijke maatregelen. Hierbij kan gedacht worden aan 
subsidies, maar ook aan financieringsconstructies in samenwerking met banken, zonder daarbij al 
bestaande (Europese) regelingen te dupliceren. 
 
Actie Actiehouder Tijdpad 
Actie 1. IenW 2018 
Monitoring 
1. Aard en omvang uitgaven in euro´s aan vergroeningsmaatregelen. 
2. Welke activiteiten worden met de uitgaven ondersteund? 
3. Hoe levert dat, in termen van algemene milieubelasting (uitstoot CO , zwavel, NOx etc.), een 
2
bijdrage aan een groene Nederlandse maritieme sector. 
4. Mogelijke bijsturing door IenW aan de hand van evaluaties van de uitgaven aan 
vergroeningsmaatregelen afgezet tegen verbetering van de milieuprestatie. 
 
  
27 
 

 
 
2.3.1.5 Visserij regelgeving 
Trekker Betrokken 
IenW Brancheverenigingen uit de visserijsector 
Acties 
 
1. Opname door IenW van nieuwe bemanningseisen, rekening houdend met een vergroting van 
uitwisselbaarheid van bemanningsleden op zeeschepen en de implementatie van vereisten uit 
het STCW-F in het besluit zeevarenden, handelsvaart en zeevaart. 
 
Toelichting 
De modernisering van de bemanningsvoorschriften voor de zeevisserij vergroot de 
uitwisselbaarheid van bemanningsleden op zeeschepen tussen de verschillende bedrijfstakken. 
Deze wens tot modernisering van de bemanningsvoorschriften komt voort uit de bevinding dat het 
voor de zeevisserijbedrijven steeds lastiger wordt om voor hun schepen voldoende 
bemanningsleden, naar aantal en opleiding, te vinden. Hierin kan verbetering worden gebracht 
door de beroepsperspectieven van personen die beschikken over een vaarbevoegdheid in de 
zeevisvaart te verbreden richting handelsvaart en andere maritieme werksoorten. 
 
Actie Actiehouder Tijdpad 
Actie 1. IenW 2019 implementatie gereed 
Monitoring 
Meten van de verbetering van de veiligheid door de afname van het aantal ongevallen in de 
zeevisvaart en meten van de mate waarin uitwisseling heeft plaatsgevonden tussen 
bemanningsleden op zeeschepen en andere maritieme werksoorten. 
 
  
29 
 

 
 
2.4 Ontwikkelingen in de zeehavens 
De Nederlandse zeehavens zijn van groot economisch belang voor Nederland. De directe en 
indirecte toegevoegde waarde van de Nederlandse zeehavens (inclusief het havenindustrieel 
complex) bedroeg in 2016 € 41,2 mld. Daarmee leveren de zeehavens een bijdrage van 5,9% aan 
14
de Nederlandse economie . Zoals in het werkprogramma zeehavens 2014-2016 al is 
geconstateerd, is de goede internationale concurrentiepositie niet vanzelfsprekend. Het vergt 
inspanningen van alle partijen om deze positie te behouden en zo mogelijk te versterken. De 
urgentie hiervan is onveranderd. Met een vernieuwd programma van gerichte gezamenlijke acties 
voor de korte termijn blijven we samen inzetten op een duurzaam sterke concurrentiepositie van 
de Nederlandse zeehavens. Dit is in aanvulling op de structurele inzet die elk van de betrokken 
partijen afzonderlijk al levert. 
De zeehavens staan aan de vooravond van ingrijpende veranderingen met name vanwege de 
energietransitie en de digitalisering. Deze ontwikkelingen hebben een grote impact op de bedrijven 
en de activiteiten in de zeehavens. De mate waarin de zeehavens er in slagen om hier goed op in 
te spelen en de juiste voorwaarden te bieden voor bestaande en nieuwe activiteiten in de haven is 
van groot belang voor de toekomstige concurrentiekracht van de zeehavens. De zeehavens zetten 
hier al op in en hebben, onder andere vanwege de schaalgrootte, een goede uitgangspositie. De 
uitdagingen zijn echter dusdanig groot dat een gezamenlijke inzet van Rijk en sector wenselijk en 
noodzakelijk is. Iedere partner draagt vanuit zijn eigen rol en verantwoordelijkheid bij om de juiste 
randvoorwaarden te creëren en de transitie aan te jagen en te versnellen, gericht op 
duurzaamheid en concurrentiekracht. 
De energietransitie is ingegeven door onder meer het Klimaatakkoord van Parijs, met als doel om 
in 2050 de CO -uitstoot vergaand te reduceren. De uitvoering van het Klimaatakkoord zal een 
2
grote impact hebben op de samenstelling van de ladingstromen (afname fossiele stromen) en op 
de industriële activiteiten (meer hernieuwbaar, biobased, circulair en afvang CO ) in de zeehavens. 
2
Een haven die de juiste voorwaarden biedt voor zowel bestaande industrie als nieuwe innovatieve 
bedrijven om de noodzakelijke CO -reductie te realiseren zal een aantrekkelijke vestigingsplaats 
2
zijn. Om bestaande, veelal op fossiele energie gebaseerde, activiteiten en bedrijven in staat te 
stellen de transitie door te maken, is het van belang dat rekening wordt gehouden met de kosten 
en het tempo van de transitie.  
Het werkprogramma kan met korte termijn acties een belangrijke aanzet geven voor de 
noodzakelijke structuurverandering voor de lange(re) termijn. De verdergaande digitalisering heeft 
grote gevolgen voor de inrichting van logistieke ketens. De efficiëntie en kwaliteit van de logistieke 
dienstverlening, waaronder informatiemanagement, zal steeds meer een onderscheidende 
concurrentiefactor voor de zeehavens worden. Maar ook innovaties als Smart Shipping worden een 
steeds reëler toekomstbeeld en hebben hun invloed op de haven en de nautische veiligheid. Er 
wordt veel werk verzet door de havenmeesters van de zeehavens, om de nautische veiligheid te 
blijven garanderen op de vaarwegen. Een goed werkend veiligheidsmanagementsysteem voor de 
nautische veiligheid is daarbij onmisbaar en draagt bij aan de veiligheid in de keten. Nog niet alle 
zeehavens hebben een dergelijk systeem dat op risico’s is gebaseerd. Weliswaar wordt er over het 
aantal incidenten gerapporteerd, maar er is geen rapportage over de mate van beheersing van de 
nautische veiligheidsrisico’s. Dit komt ondermeer omdat er geen indicatoren zijn afgesproken 
waarover gerapporteerd kan worden. Gezamenlijk zullen de zeehavens het nautisch 
veiligheidsbeheer binnen de havens op een hoger plan brengen door het implementeren van 
adequate nautische veiligheidsmanagementsystemen binnen de havens die meer op risico’s zijn 
gebaseerd. 
Naast de inzet op nautische veiligheid, vragen de geopolitieke spanningen en de aanhoudende 
                                                           
 
14
 Havenmonitor 2016. 
31 
 

 
 
2.4.1 Actiepunten zeehavens 2018 – 2021 
2.4.1.1 Energietransitie zeehavens  
Trekker Betrokkenen 
EZK en IenW BOZ, havenbedrijfsleven 
Acties 
 
1. Het Rijk vergroot de mogelijkheden voor financiële ondersteuning van innovatieve 
proefprojecten voor emissiereductie. Met partijen wordt verkend hoe het toekomstig 
beleid succesvol is in te richten, expertise is op te bouwen en proefprojecten zijn uit te 
voeren. 
  
2. Waar mogelijk borgt het Rijk, in lijn met het regeerakkoord, wettelijke 
experimenteerruimte en regelvrije zones voor duurzame innovaties in de zeehavens 
binnen de relevante regelgeving, zoals de nieuwe Klimaatwet. 
 
3. Partijen verkennen de optimale benutting en koppeling met Invest-NL, SDE+, 
Europese-subsidies en het European Fund for Strategic Investments (EFSI). 
 
4. Het Rijk treedt in overleg met de havenbedrijven van Rotterdam en Amsterdam en het 
havenbedrijfsleven om het grote potentieel dat er in de havens is voor koolstofdioxide-
afvang- en opslag en restwarmte te benutten. 
 
5. Partijen verkennen de mogelijkheden om te komen tot afspraken tussen Rijk en BOZ-
-reductie. Hierbij kan voortgebouwd worden op het energieactieplan 
havens over CO2
van de BOZ uit het werkprogramma zeehavens 2014-2016. 
 
6. De BOZ verkent, in afstemming met EZK, de positie van zeehavens bij de aanlanding 
van elektriciteitskabels van windparken en de kansen die met de conversie en het 
bufferen van windenergie gepaard gaan. 
 
Toelichting 
De zeehavens staan aan de vooravond van een ingrijpende energietransitie. Het regeerakkoord 
heeft als doel om 49%-reductie van de CO -uitstoot te bereiken in 2030. Het Rijk en de 
2
zeehavens willen deze grote en complexe transitie van de energie-intensieve industrie naar een 
koolstofarme industrie versnellen en ruimte bieden aan koplopers. De energieagenda 2050 
vormt daarbij het vertrekpunt. Veel van de CO arme technieken zijn nog niet volwassen. 
2
Afvang en opslag van CO lijkt noodzakelijk om te komen tot grootschalige CO -reductie (tot 
2 2
98% in 2050). Het regeerakkoord ondersteunt de inzet op CO afvang- en opslag. Het 
2
regeerakkoord zet in op het sluiten van de kolencentrales in 2030. De op- en overslag van kolen 
en olie zal afnemen en hoewel deels vervangen door biomassa, zullen nieuwe vormen van 
bedrijvigheid die samenhangen met duurzaamheid en circulaire economie ook een plaats gaan 
innemen, bijvoorbeeld de productie van windmolens. Offshore windenergieproductie biedt ook 
kansen voor zeehavens als het gaat om de aanleg en onderhoud van de windmolenparken. 
Zeehavens kunnen daarnaast als plek dienen waar de conversie en het bufferen van de 
overtollige energie plaats kan vinden. De energietransitie van fossiele grond- en brandstoffen 
naar een circulaire economie op hernieuwbare basis zal gaan zorgen voor een 
structuurverandering van de zeehavens. De zeehavens bevinden zich in een transitiefase die 
onzekerheden met zich meebrengt. Mogelijk zal het verdienmodel van de havenbeheerders 
aangepast moeten worden. De havenbeheerders staan daarmee voor strategische keuzes 
gesteld of en hoe zij het gebruik van fossiele activiteiten willen blijven faciliteren. Dergelijke 
keuzes, zoals bijvoorbeeld het per 2030 uitfaseren van kolenoverslag in de Amsterdamse haven, 
kunnen een grote impact hebben op de concurrentiepositie en het vestigingsklimaat in de 
zeehaven. Concurrerende zeehavens die (schone/klimaatneutrale) fossiele op- en overslag 
33 
 

 
 
2.4.1.2 Bereikbaarheid zeehavens 
Trekker Betrokken 
BOZ IenW, EZK, Deltalinqs, ORAM, NVB.  
Acties 
 
1. Op basis van de BO MIRT brief van 2016, de MIRT-corridorstudies, de Nationale Markt- en 
capaciteitsanalyse (NMCA) en aanvullende regionale projecten, benoemen en prioriteren de 
BOZ-havens havenrelevante infrastructuurprojecten en brengen deze gerangschikte 
infrastructuurprojecten in voor afstemming met het Rijk. 
 
2. De besproken lijst met gerangschikte infrastructuurprojecten wordt door de BOZ-havens 
ingebracht in de geëigende MIRT-overleggen. 
 
3. Het kabinet zal het spoorgoederenvervoer stimuleren door de gebruiksvergoeding in de pas 
te laten lopen met die in de buurlanden. Voor de binnenvaart worden tijden van brug- en 
sluisbediening beter afgestemd. 
 
4. Onderzoek naar de kansen, mogelijkheden en toekomstige ontwikkelingen van 
buisleidingentransport en wat dit kan betekenen voor de rol van de overheid. Hierbij zullen 
zowel ontwikkelingen in traditionele markten, als ontwikkelingen vanuit de energietransitie 
en circulaire economie worden betrokken.    
 
Toelichting 
Zeehavens zijn knooppunten in de goederenstroom tussen de wereldmarkt, de havengebieden 
en het achterland en vice versa. De bereikbaarheid van de zeehavens verloopt multimodaal, 
zowel via water, weg, spoor als buisleiding en tevens vormt ICT een bepalende modaliteit. De 
binnenvaart en de spoorwegen kunnen een belangrijke bijdrage leveren aan het beperken van 
toenemend goederenvervoer over de weg en het beperken van uitstoot die slecht is voor het 
klimaat. 
Ook binnenhavens vormen als knooppunten in het achterland een belangrijke rol in het 
multimodale netwerk. Daarom wordt de Nederlandse Vereniging van Binnenhavens (NVB) 
uitgenodigd om aan de uitwerking van dit actiepunt deel te nemen.  
Voor buisleidingen geldt dat deze niet alleen van belang zijn voor het transport van traditionele 
vloeibare en gasvormige stromen, maar ook een belangrijke rol kunnen spelen in de 
energietransitie. 
Voor de concurrentiekracht van de zeehavens is het van groot belang dat een robuust en 
betrouwbaar, regionaal en internationaal aansluitend logistiek netwerk gewaarborgd is en dit zo 
efficiënt mogelijk wordt benut. Om bestaande knelpunten te verminderen en nieuwe 
economische kansen te kunnen realiseren zijn in de BO-MIRT brief, de MIRT-corridorstudies en 
de NMCA infrastructuurprojecten benoemd. De zeehavens rangschikken deze 
infrastructuurprojecten en mogelijk aanvullende projecten naar de mate waarin zij bijdragen 
aan het versterken van de concurrentiepositie van de Nederlandse zeehavens en brengen deze 
prioritering in voor nader overleg en afstemming met het Rijk. De afgestemde lijst zal 
vervolgens door de zeehavens worden ingebracht in de geëigende MIRT-overleggen. 
 
Actie Actiehouder Tijdpad 
1. BOZ 2018 
2. BOZ 2018/2019 
3. IenW 2019 en verder 
4. IenW 2017/2018 
Monitoring 
Via jaarlijkse MIRT-rapportages en periodieke NMCA. 
  
35 
 

 
 
2.4.1.4 Verantwoorde handelsketens 
Trekker Betrokken 
BOZ IenW en BZ 
Acties 
 
1. In de tweede helft van 2017 is gezamenlijk onderzoek uitgevoerd naar de 
mogelijkheden voor zeehavens om de OESO-Richtlijnen te implementeren. Uitkomsten 
van het onderzoek kunnen leiden tot de volgende acties: 
o Beschrijving handelingsperspectief van de zeehavens; 
o Ontwikkelen van gezamenlijke uitgangspunten over hoe havens hun positie en 
rol bepalen bij ethische vraagstukken rondom ladingstromen; 
o Gezamenlijke uitvoeren van een analyse voor één van de goederenketens met 
een hoog maatschappelijk risicoprofiel; 
o Versterken gezamenlijke communicatie in relatie tot issuemanagement. 
 
2. Bijeenkomst met CSR-experts (stakeholdermeeting) waaronder zeehavens en MVO 
Nederland over verantwoorde handelsketens (informatie uitwisselen). 
 
Toelichting 
Zeehavens worden met steeds grotere regelmaat aangesproken op hun rol bij misstanden 
rondom de herkomst van ladingstromen. Denk hierbij aan slechte arbeidsomstandigheden, 
negatieve milieu impact en/of corruptie. Voorbeelden hiervan zijn de import van zogenaamde 
Colombiaanse ‘bloedkolen’, of Ivoriaans cacao. Het meest recente voorbeeld is de publiciteit 
rond de export van diesel naar Afrika, die niet aan de normen voor de Europese markt voldoet. 
Ondanks dat zeehavens een beperkt handelingsperspectief hebben bij dit soort 
maatschappelijke problemen elders in de wereld, verwachten stakeholders meer betrokkenheid 
van zeehavens bij de structurele verduurzaming van handelsketens en het managen van 
misstanden in de keten. Nationale en internationale samenwerking op dit terrein tussen 
zeehavens is vanuit effectiviteit en gelijk speelveld van belang. 
  
Actie Actiehouder Tijdpad 
1. Benoemen en oppakken acties in navolging BOZ December 2017 – 2019 
van de uitkomsten van het OESO-onderzoek. 
2. Bijeenkomst CSR-experts  BOZ Eerste kwartaal 2018 
Monitoring 
Monitoring zal plaatsvinden middels een halfjaarlijkse expertmeeting.  
 
  
37 
 

 
 
Actie 2.  a. IenW ontwikkelt format. Havens voeren oefening a. Eind december 2017 
uit. Afstemming in Rijkshavenmeesteroverleg.  
  
b. IenW, Defensie, JenV, Kustwacht, Politie, PSO’s, b. 2018/2019 
burgemeesters 
Actie 3. PSO’s zeehavens en Rijkshavenmeesteroverleg December 2018 
Actie 4. Politie  December 2018 
Monitoring 
Voortgang actiepunten monitoren via het landelijk overleg port security (LOPS), het landelijk 
overleg bevoegde autoriteiten port security (LOBA) en het Rijkshavenmeesteroverleg. 
  
39 
 

 
 
2.4.1.7 Level playing field Zeehavens 
Trekker Betrokken 
Deltalinqs ORAM, HbR, HbA, HM, NMT, IenW, EZK, Financiën, JenV en SZW 
Acties 
 
Rijksoverheid en de havensector zullen ieder, vanuit hun eigen verantwoordelijkheid, gezamenlijk 
en in onderlinge afstemming, uitvoering geven aan de onderstaande acties ter bevordering van het 
gelijke speelveld voor zeehavens:  
 
1. In lijn met het regeerakkoord vindt een herbezinning op de kostentoerekening van 
infrastructuur plaats die ervoor moet zorgen dat de Nederlandse havens weer een gelijke 
uitgangspositie krijgen ten opzichte van havens in de buurlanden. 
  
2. De zeehavens dragen mogelijke nationale beleidskoppen aan. Het adresseren van 
onregelmatigheden vindt in onderling overleg plaats. 
 
3. Bijdragen aan de uitwerking van de passage op pagina 41 in het regeerakkoord, namelijk ‘In 
lijn met het advies van de Raad van State worden alleen de kosten voor vergunningverlening 
aan bedrijven in rekening gebracht en worden de kosten voor toezicht en handhaving als 
overheidskosten opgevat’. Uitwerking wordt ingebracht in het door EZK aangekondigde 
stakeholdersoverleg over de NVWA inspectietarieven. 
 
4. Eisen aan tewerkgesteld personeel bij scheepsreparatie werkzaamheden: streven naar 
sluitende, werkbare en definitieve werkafspraken met de sector, waarbij rekening wordt 
gehouden met het level playing field en het oordeel van de rechter. 
  
5. Het fungeren als meldpunt van cases waarbij de verschillende omgevingsdiensten niet op 
dezelfde manier de wet- en regelgeving handhaven. 
 
6. Het begeleiden van een door IenW uit te voeren onderzoek in 2019 naar de verschillen in 
staatssteun tussen Nederlandse, Belgische en Duitse zeehavens. Dit betreft een actualisatie 
van het in 2014 door RHV-Ecorys uitgevoerde onderzoek. Hierbij zal ook het benutten van de 
AGVV-ruimte door onze buurlanden worden meegenomen en zullen adviezen worden opgesteld 
voor een passende beleidsinvulling in Nederland. 
 
Toelichting 
Zeehavens ervaren oneerlijke concurrentie en een ongelijk speelveld door een stapeling van 
overheidsmaatregelen en –instrumenten ten gunste van de zeehavens in de buurlanden, zoals 
meer staatssteun in andere landen, ongelijktijdige invoering Vpb-plicht door de Europese 
Commissie, doorberekenen van inspectiekosten in Nederland, eisen aan offshore en 
scheepsreparatiesector in Nederland en verschillen bij de implementatie van internationale 
verplichtingen. 
Om nu en in de toekomst op een gelijkwaardige manier te kunnen concurreren met de zeehavens 
in de ons omringende havens, is het van groot belang dat de overheid en de Nederlandse 
zeehavens nauwgezet het gelijke speelveld bewaken. In onderlinge afstemming zal gekeken 
worden naar de voorliggende acties, waaronder de wens van het kabinet om te komen tot een 
herbezinning op de kostentoerekening van infrastructuur. 
 
Actie Actiehouder Tijdpad 
Actie 1. IenW 2018 
Actie 2. BOZ Doorlopend 
Actie 3. HbR, Deltalinqs, EZK 2018 
Actie 4. Allen 2019 
Actie 5. BOZ doorlopend 
41 
 

 
 
2.4.1.8 Belemmerende regelgeving 
Trekker Betrokken 
BOZ Deltalinqs, ORAM, SBE, Portiz, BIM/BZW-Moerdijk, IenW, EZK 
Acties 
 
1. De havensector inventariseert concrete casussen op het gebied van circulaire economie, 
waarvoor wet- en regelgeving belemmerend werkt en brengt deze cases in bij de Rijk. 
 
2. Het Rijk analyseert deze casussen, koppelt hierover terug en haalt hier zo mogelijk een 
rode draad uit. Dit kan leiden tot aanpassingen van wet- en regelgeving. 
 
3. Een onderzoek wordt verricht naar de kansen en de ruimtebehoefte in zeehavens om voor 
een aantal circulaire marktsegmenten internationaal koploper te worden. 
 
Toelichting 
Knellende wetgeving en ingewikkelde vergunningverlening vormen een belemmering voor circulaire 
en innovatieve bedrijven. Met deze acties worden een aantal concrete knelpunten aan de hand van 
casussen geïnventariseerd, bekeken of opschaling mogelijk is en oplossingen aangedragen, zo 
nodig in termen van wijzigingsvoorstellen van regelgeving. De casussen in deze acties worden 
beperkt tot casussen die te maken hebben met verwerking, bewerking, opwerking van afval tot een 
nieuwe grondstof of een nieuw product. 
 
Actie Actiehouder Tijdpad 
Actie 1. BOZ 2018 
Actie 2.  EZK/IenW 2019 
Actie 3. BOZ 2018 - 2019 
Monitoring 
Voortgang monitoren in regulier overleg projectgroep en stuurgroep. 
  
43 
 

 
 
energietransitie moeten soms aanzienlijke belemmeringen worden weggenomen. Dat betekent 
onder meer denken over en werken aan alternatieve brandstoffen en aandrijflijnen aan boord van 
schepen. Door het afspreken van specifieke en meetbare prestaties wordt een transitieproces vorm 
en inhoud gegeven. Het ultieme streefbeeld is een binnenvaart die klimaatneutraal en richting 
emissievrij opereert in 2050. Voor de uitvoering van het regeerakkoord zal een specifieke 
doelstelling voor emissiereductie per 2030 worden afgesproken, die de weg naar het streefbeeld 
voor 2050 aannemelijk maakt. 
De technieken voor beperking van luchtverontreinigende emissies en uiteenlopende vormen van 
energiebesparing aan boord zijn beschikbaar in de markt. Voor de technieken die klimaatneutraal 
zijn en gelijktijdig luchtverontreiniging reduceren moeten soms nog aanzienlijke belemmeringen 
worden weggenomen. Te vaak is de return on investment onvoldoende of zelfs compleet 
ontbrekend. Op dit moment is er vanuit de klanten van de binnenvaart een minimale ‘willingness 
to pay’ voor groen. Deze impasse moet doorbroken worden. Hierbij zijn vier ontwikkellijnen te 
onderscheiden. Ten eerste de juiste incentives in de keten, ten tweede maximale inzet van kennis 
en innovatie, ten derde een transitiemodel voor de vergroening van de binnenvaart en tot slot 
adequate en voldoende financiering. Deze ontwikkellijnen zijn nader uitgewerkt in de hierna 
volgende acties voor de binnenvaart. 
 
  
45 
 

 
 
innovatietempo aanmerkelijk hoger ligt dan bij de binnenvaart, is een versnelling van het proces 
van vergroening in de binnenvaart noodzakelijk. Een versnelling in de vergroening van de sector is 
ook van belang voor maatschappelijke doelen als volksgezondheid en milieu, klimaat en energie. Er 
is ook een gunstig effect via de maritieme maakindustrie, omdat innoveren en investeren bijdraagt 
aan banen, groei en export. 
 
Op korte termijn zullen grote stappen gezet moeten worden. Gegeven de wet- en regelgeving voor 
nieuwe motoren per 2019-2020 (NRMM) is de verwachting dat de sector voor die tijd massaal zal 
overstappen op de huidige beschikbare CCR-II motoren, dit terwijl er veel meer mogelijk is (qua 
technologie en gemeten in de praktijk). Dit moet voorkomen worden. 
 
Vanwege de lange aanlooptijd naar een nieuw Meerjarig Financieel Kader (MFK) voor de EU in de 
periode 2021-2027 is het belangrijk en urgent de inhoud van energietransitie door de Nederlandse 
en de Europese binnenvaart spoedig in een “position paper” op papier te zetten. 
 
Actie Actiehouder Tijdpad 
1.1 BLN Schuttevaer 1.1: Doorlopende acties vanaf 2018  
1.2 CBRB en BLN-Schuttevaer 1.2: 2018 
1.3 BLN-Schuttevaer 1.3: 2018-2021 
1.4 IenW 1.4: 2018- 2021 
2.1 IenW 2.1: 2018 
2.2 IenW/ILT en BLN-Schuttevaer 2.2: 2018 
2.3 BLN-Schuttevaer 2.3: 2018-2021 
2.4 CBRB en BLN-Schuttevaer 2.4: 2018 
3.1 IenW 3.1: 2018 
3.2 IenW 3.2: 2018 
4.1 CBRB/EBU en BLN-Schuttevaer/ESO 4.1: 2018 
4.2 IenW 4.2: 2018 
Monitoring 
Doeltreffendheid te meten aan de hand van: 
• Toename aandeel binnenvaart in achterlandverbindingen;  
• Afname broeikasgassen en luchtvervuilende emissies; 
• Toename omzet van financiële diensten en producten voor vergroening binnenvaart; 
• Berekende emissies ontwikkelen zich conform of gunstiger dan vast te stellen 
emissieplafonds voor 2020, 2030, 2040 en 2050. 
• Effect van vergroeningsmaatregelen op uitstoot CO2, NOx en PM door de Nederlandse 
binnenvaart in Europa wordt gerapporteerd door RVO op basis van de uitvoering van de 
regelingen. 
• Monitoring van de milieuprestaties binnenvaart vindt plaats op de gebruikelijke wijze door 
het kennisconsortium dat onder leiding van TNO een contract heeft met IenW Duurzame 
Mobiliteit. 
 
Doelmatigheid te meten aan de hand van: 
• Bijdrage aan verbetering van de gemiddelde winstgevendheid van ondernemingen in de 
sector over een reeks van jaren. 
• Aard en omvang uitgaven in euro´s aan vergroeningsmaatregelen via rapportages RVO. 
• Mogelijke bijsturing door IenW aan de hand van evaluaties van de uitgaven aan 
vergroeningsmaatregelen afgezet tegen verbetering van de milieuprestatie. 
  
47 
 

 
 
2.5.1.3 Toekomstbestendige binnenvaart 
Trekker Betrokken 
BLN-Schuttevaer IenW, EZK, banken, vervoerders, verladers en logistieke dienstverleners. 
en CBRB 
Acties 
1. Instellen van een regiegroep die een visie formuleert op een toekomstbestendige 
binnenvaart en daarbij de belangrijkste knelpunten en mogelijke acties om deze 
knelpunten weg te nemen in kaart brengt. 
 
2. Vaststellen van een stappenplan om te komen tot een sterke en toekomstvaste 
binnenvaart, gelet op de uitdagingen waarmee de binnenvaart wordt geconfronteerd en de 
huidige structuur van de binnenvaart. 
 
Toelichting 
Op basis van eerder verschenen rapporten over de binnenvaart kan worden vastgesteld dat er 
behoefte is aan structuurversterking van de binnenvaart. Op basis van deze rapporten dienen de 
knelpunten te worden vastgesteld die alleen met overheid, banken en sector in acties kunnen 
worden omgezet.  
 
De binnenvaartsector, de betrokken banken en de ministeries van IenW en EZK kunnen 
gezamenlijk een regiegroep in het leven roepen waarin ook vervoerders, verladers en logistieke 
dienstverleners participeren. De regiegroep is in de eerste fase gericht op het formuleren van een 
visie op een toekomstbestendige binnenvaart, het formuleren van de belangrijkste knelpunten en 
de mogelijke acties. De regiegroep kan bij haar werkzaamheden gebruik maken van de lessons 
learned uit andere sectoren, zoals de varkenssector. Nadat het actieplan is vastgesteld zal een 
stappenplan moeten worden vastgesteld, om de visie op een toekomstbestendige binnenvaart te 
realiseren. 
 
Actie Actiehouder Tijdpad 
1. BLN-Schuttevaer en CBRB 2018 
2. BLN-Schuttevaer en CBRB 2018 
Monitoring 
Door de regiegroep op de voortgang van de onder 1. en 2. genoemde acties. 
  
49 
 

 
 
2.6 Ontwikkelingen in de maakindustrie 
De maritieme maakindustrie heeft de kennis, ervaring en positie om leidend te zijn in de wereld, 
als het gaat om het snel en betrouwbaar realiseren van duurzame en innovatieve maritieme 
oplossingen, die waarde toevoegen voor de klant. Nederland heeft al een vooraanstaande positie 
in het ontwerpen en bouwen van niche schepen, waaronder schepen voor short sea transport, 
offshore dienstverlening, baggerschepen, schepen voor de overheidstaken voor de binnenwateren 
en jachten. De cluster ontleent zijn sterke positie aan de innovatiekracht van de industrie. De 
bedrijven zijn hierdoor in staat om een hoge toegevoegde waarde per schip te realiseren. De 
industrie profiteert van de kennis en kunde in het cluster en de beschikbaarheid van een 
innovatieve thuismarkt. Die innovatieve thuismarkt is essentieel voor het vermogen van veel 
toeleverende bedrijven om met succes te exporteren. 
De bedrijven in de maritieme maakindustrie zijn van belang voor de nationale en regionale 
economie. De omzet van de sector was € 7,1 mld. in 2016. Het exportaandeel in de omzet is hoog. 
De exportwaarde fluctueerde in de periode 2006-2016 tussen de € 3,6 mld. en € 5,7 mld. en 
bedroeg in 2016 € 4,9 mld. In de superjachtbouw (> 24 m) werd in 2016 voor € 1,3 mld. aan 
nieuwe orders genoteerd en voor de kleine jachtbouw ongeveer € 350 mln. In Nederland waren in 
19
2016 29.434 werknemers actief in de maritieme maakindustrie . 
 
In de periode 2006 – 2008 waren de marktomstandigheden voor de maritieme maakindustrie 
gunstig. Na het intreden van de financiële en economische crisis nam de omzet weliswaar af, maar 
bleken de goede spreiding van producten voor nichemarkten en de nadruk op innovatie hun 
vruchten af te werpen. De sterke afname in de bouw van schepen voor de kust- en binnenvaart 
werd gecompenseerd door een goede orderstroom uit de bouw van schepen voor de energiesector 
en de waterbouw. De zich goed ontwikkelende export naar Rusland stagneerde in 2014. De markt 
in het Midden-Oosten bleef stabiel, de Verenigde Staten ontwikkelt zich sterk en het Verre-Oosten 
is langzaam opkomend. De dip in de markt voor superjachten herstelde zich in 2013, maar is nog 
niet op het niveau van voor die tijd en de internationale concurrentie neemt sterk toe. 
 
De sterke en aanhoudende daling van de olie- en gasprijzen, die werd ingezet in 2015, legt een 
sterke druk op de gehele sector en zal tot 2018 leiden tot teruglopende orderportefeuilles, met 
name van schepen voor de energiesector. Dit wordt nog eens versterkt door het effect van de 
aanhoudende overcapaciteit op de vrachtenmarkt. De crisis in de scheepsbouw in China en Zuid-
Korea zal gevolgen hebben voor de exportpositie van de toeleveranciers.  
 
De sector zal zich de komende jaren richten op vergroening van de scheepvaart en de kansen die 
de sectoren wind op zee, overheid en leisure bieden.  
 
In 2016 is het ‘Werkprogramma voor de Maritieme Maakindustrie 2016-2018’ gereedgekomen. In 
lijn met de ambitie van de maritieme strategie, is de ambitie van dit werkprogramma om in een 
krachtige publiek-private samenwerking bij te dragen aan het behouden en uitbouwen van de 
internationale positie van de Nederlandse maritieme maakindustrie, waarbij duurzaamheid en 
veilige inzetbaarheid van schepen en systemen de belangrijkste drivers zijn voor het 
onderscheidend vermogen.  
 
Bij het opstellen van het nieuwe werkprogramma is ervoor gekozen om het integrale karakter van 
de maritieme strategie ook hierin tot uitdrukking te brengen. Daarom wordt een aantal prioriteiten 
uit het ‘Werkprogramma voor de maritieme maakindustrie 2016 – 2018’ opgenomen in het 
‘Werkprogramma voor de Maritieme Strategie en Zeehavens 2018 – 2021’. 
                                                           
 
19
 Bron: Sectorjaarverslag 2016 
51 
 

 
 
van havenautoriteiten. Nederlandse baggeraars zetten in op duurzaam beheer van vaarwegen 
en verliezen daardoor, als alleen naar de laagste prijs gekeken wordt. Naast actie in de 
focuslanden van de Internationale Waterambitie kan Nederland in dit kader bijvoorbeeld met de 
Wereldbank het belang van kwaliteitscriteria benadrukken. 
 
Actie Actiehouder Tijdpad 
Actie 1. Bedrijfsleven Doorlopend 
Actie 2. Overheid en bedrijfsleven Doorlopend 
Actie 3. Ministerie van 2017 - 2018 
Buitenlandse Zaken 
Monitoring 
Het verzamelen van kwantificeerbare data is bij level playing field dossiers lastig. Echter, door 
de gestructureerde aanpak met taskforces, kan gemeten worden hoe de situatie was ex ante 
(probleemstelling) versus ex post (uitkomst aanpak taskforce). Bovendien zijn directe 
stakeholders geïdentificeerd in de taskforces en kunnen gevraagd worden naar de tevredenheid 
met het proces en het resultaat. 
Meting kan het beste geschieden bij afronding van de werkzaamheden van de taskforce. 
Economische impactmetingen kunnen echter beter pas 2 tot 3 jaar later gedaan worden, 
aangezien het over het algemeen een tijd duurt voordat economische effecten van een 
maatregel zichtbaar worden. 
Bij de actie die specifiek gericht is op het borgen van een level playing field voor Nederlandse 
baggeraars, is het doel dat twee Wereldbanktenders met betrokken lokale overheden in de loop 
van 2018 mede gericht worden op duurzaam beheer van vaarwegen. 
  
53 
 

 
 
1. EZK Doorlopend (2019 besluitvorming Defensie 
investeringsprogramma’s). 
2. Defensie Doorlopend 
Monitoring 
Zowel het ministerie van Defensie als de Rijksrederij kunnen in voorkomende gevallen optreden 
als launching customer. Dit optreden kan als doeltreffend en doelmatig worden aangemerkt 
wanneer daarmee een positieve economische bijdrage aan de maritieme cluster wordt geleverd. 
Hiervoor is een aantal indicatoren beschikbaar. In de eerste plaats gaat het om het aantal 
marktintroducties, dat wil zeggen, de mate waarin de innovaties op basis van bewezen kwaliteit 
hun weg vinden in de maritieme cluster. Daarnaast zijn relevante indicatoren, de mate waarin 
met het launching customership een bijdrage wordt geleverd aan het opschalen van ‘proven 
technology’, een bijdrage wordt geleverd aan relevante referenties en maatschappelijke 
doelstellingen. Zowel bij NMT, de Vereniging van Waterbouwers, de ministeries van Defensie, 
EZK, IenW en de Rijksrederij, is informatie beschikbaar die in dit verband relevant is. 
  
55 
 

 
 
III. Strategische Lange Termijn Verkenning 
 
3.1 Inleiding 
Zoals bij het onderwerp onderzoek en innovatie is geconstateerd worden de komende decennia 
ingrijpende veranderingen verwacht die invloed hebben op de maritieme cluster. Het gaat daarbij 
onder meer om technologische ontwikkelingen, maatschappelijke vraagstukken op het gebied van 
milieu, klimaat en energie en geopolitieke ontwikkelingen zoals protectionisme, Brexit, geopolitieke 
instabiliteit, de komst van de Chinese zijderoute etc. 
Gelet op het grote economische en maatschappelijke belang is het wenselijk om meer inzicht te 
verkrijgen in de effecten die bovengenoemde ontwikkelingen hebben op de maritieme cluster, 
zodat de partijen uit de maritieme cluster en de overheid daarop kunnen anticiperen en de ambitie 
van de maritieme strategie ’een duurzame internationale toppositie van de Nederlandse maritieme 
cluster’ niet in gevaar komt.  
3.2 Kader 
De beoogde strategische lange termijn verkenning zal maximaal gebruik maken van de 
bevindingen uit andere relevante onderzoekstrajecten en de mogelijkheden die andere gremia 
bieden. Daarbij gaat het in elk geval om de Blauwdruk 2050 van het Nationaal Instituut voor de 
Scheepvaart en Scheepsbouw (NISS), de resultaten van het topsectorenbeleid, relevante 
bevindingen in het kader van de Nationale Wetenschapsagenda en kennis en expertise vanuit de 
bij de maritieme strategie betrokken departementen. De strategische lange termijn verkenning 
heeft als horizon 2035. Door te kiezen voor deze middellange termijn wordt zowel rekening 
gehouden met de grote snelheid waarmee veranderingen plaatsvinden (ICT, robotisering) als de 
wens om een vergezicht in kaart te brengen. 
3.3 Verkenning 
In het kader van de strategische lange termijn verkenning zullen in elk geval de volgende vragen 
aan bod komen: 
1. Welke invloed hebben relevante technologische en geopolitieke ontwikkelingen, zowel 
afzonderlijk, als in hun onderlinge samenhang, op het functioneren van de maritieme 
cluster? Wat betekent dit voor het handelingsperspectief van alle daarbij betrokken 
partijen? 
 
2. Hoe ontwikkelen buitenlandse maritieme clusters zich en welke lessen kunnen daarvan 
door Nederland geleerd worden? Zijn er significante succesfactoren aan te wijzen bij de 
manier waarop buitenlandse overheden hun beleid voor maritieme clusters vormgeven? 
3.4 Uitvoering 
De uitvoering van de strategische lange termijn verkenning heeft een doorlooptijd van één jaar. Bij 
de nadere inhoudelijke uitwerking en organisatorische vormgeving zullen de relevante partijen uit 
de maritieme cluster en departementen worden betrokken. Financiering van de verkenning vindt 
plaats door het ministerie van IenW. 
57 
 

