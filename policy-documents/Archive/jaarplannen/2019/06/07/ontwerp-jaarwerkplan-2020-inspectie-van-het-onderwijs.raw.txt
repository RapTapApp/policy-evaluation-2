 
  
 
 
 
 
 
 
 
 
 
ONTWERP-JAARWERKPLAN 2020 
 
 
 
 
 
 
  
 
DOELEN EN ACTIVITEITEN 
 
 
INSPECTIE VAN HET ONDERWIJS 
 
  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Utrecht, juni 2019 

 
Voorwoord 
'Effectief toezicht voor beter onderwijs', daar staan wij als inspectie voor. Onze 
leerlingen en studenten hebben recht op goed onderwijs, als basis voor hun 
toekomst en als fundament voor een economisch sterke samenleving, waarin er 
respect is voor elkaar en voor onze democratische waarden. 
 
Als inspectie willen we waarborgen dat het onderwijs dat besturen en scholen 
aanbieden aan de maat is en bevorderen dat besturen en scholen continu aan 
verbetering werken. We willen  laten zien wat er goed gaat, bij besturen en scholen 
en ook op het niveau van het stelsel, maar agenderen ook knelpunten als we die 
constateren. Zodat betrokkenen – van de besturen en scholen en hun organisaties 
tot en met de politiek – daar iets mee kunnen. Om met elkaar te blijven werken aan 
verbetering van de onderwijskwaliteit.  
 
In de Staat van het Onderwijs heb ik gezegd dat ik ervan overtuigd ben dat we ons 
onderwijs, met alle uitdagingen die er zijn, op niveau kunnen houden en zelfs 
kunnen verbeteren. Daarvoor is wel een duidelijk fundament nodig van gezamenlijke 
doelen, met ijkpunten. Dit vraagt om richting en keuzes. Als inspectie moeten we er 
voor zorgen dat we voldoende zicht houden op de kwaliteit van het onderwijs voor 
leerlingen en studenten. Onszelf steeds de vraag stellen of we naar de juiste dingen 
kijken en bijdragen aan duurzame onderwijskwaliteit. 
 
In dit jaarwerkplan maken we een aantal keuzes die niet alleen van ‘vandaag’ zijn, 
maar die meerjarig spelen. Thema’s die we in het stelsel en ook op het niveau van 
besturen en scholen belichten: resultaten en prestaties, sociale kwaliteit, selectie en 
gelijke kansen, kwetsbare groepen, flexibele en doorlopende leerlijnen, kwaliteit van 
leraren, governance, financiële verantwoording en aansluiting op de arbeidsmarkt. 
Op deze terreinen doen we in 2020 een aantal specifieke thematische onderzoeken, 
aansluitend op eerder onderzoek en inspelend op actuele vragen. Een aantal zaken 
monitoren we meerjarig, met name kansengelijkheid en kwaliteitszorg. 
 
In het vernieuwde instellingstoezicht, gaan we de tweede helft van de vierjarige 
cyclus in. Met ons instellingstoezicht en ook met ons stelseltoezicht willen we eraan 
bijdragen dat besturen, scholen en opleidingen hun rol pakken, dat ze hun 
autonomie waarmaken; dat er een cultuur van continu verbeteren ontstaat. Op basis 
van een stevig(er) gezamenlijk beeld van wat goed onderwijs is. 
 
In dit jaarwerkplan kijken we een jaar vooruit. De actualiteit of specifieke casuïstiek 
kan daar doorheen spelen, dat hoort bij ons werk. Tegelijkertijd constateer ik dat 
de druk op onze organisatie toeneemt. Door juridisering, door de extra aandacht 
voor signalen, de hoeveelheid casuïstiek die extra aandacht vraagt en de 
toenemende complexiteit daarvan. Dit vraagt om reflectie op de beschikbare 
capaciteit, op onze taken en de invulling daarvan. Hierover zijn we in gesprek met 
het ministerie van OCW. We hebben allemaal baat bij goed onderwijs en bij een 
cultuur van continue verbetering. Onze leerlingen en studenten hebben er recht op. 
Vanuit dit perspectief maken we de keuzes in dit jaarwerkplan 2020. 
 
 
 
Drs. Monique Vogelzang  
Inspecteur-generaal van het Onderwijs  
Juni 2019
 

 
4.7 SAMENWERKING MET DE AUTORITEIT PERSOONSGEGEVENS ..................... 25 
4.8 INTERNATIONALE SAMENWERKING .................................................. 25 
4.8.1 Samenwerking met inspecties in het buitenland ................... 25 
5 WAT ZIJN DE OVERIGE TAKEN VAN DE INSPECTIE? ................27 
5.1 VERTROUWENSINSPECTEURS ........................................................ 27 
5.2 WOB-VERZOEKEN, UITVOERINGSTOETSEN, ADVIEZEN EN ONTHEFFINGEN ..... 27 
5.3 VRAGEN VAN PUBLIEK EN INSTELLINGEN ........................................... 27 
6 BUDGET EN CAPACITEIT .........................................................29 
Bijlage - Doorlopende onderzoekslijnen vanaf 2018 .................. 30 
 
 
 Bijlage – Doorlopende onderzoekslijnen vanaf 2018………………………   32 
 Pagina 5 van 33 
 

 
2 Stelseltoezicht 
2.1 Inleiding 
 
Op basis van artikel 8, eerste lid, van de Wet op het Onderwijstoezicht rapporteert 
de inspectie ‘desgevraagd en uit eigen beweging aan Onze Minister over de 
ontwikkeling, in het bijzonder van de kwaliteit, van het onderwijs en doet op grond 
daarvan voorstellen die zij in het belang van het onderwijs nodig acht’.  
 
Met ons thematisch onderzoek willen we in kaart brengen in hoeverre het 
onderwijsstelsel erin slaagt de eerder genoemde kernfuncties van het onderwijs te 
realiseren. Daarbij zoeken we naar verklaringen voor wat niet goed gaat en willen 
we laten zien wat wel en niet bijdraagt aan het realiseren van de kernfuncties, en 
gaan we actief de dialoog aan met betrokkenen. We verzamelen informatie uit de 
onderwijspraktijk via onze onderzoeken bij besturen en op scholen en opleidingen. 
We gebruiken zoveel mogelijk bestaand materiaal uit eigen onderzoek en onderzoek 
van anderen. Waar nodig doen we aanvullend en breder onderzoek.  
 
Bij onze programmering sluiten we, waar mogelijk, aan bij bestaande studies en 
adviezen. We werken actief samen met het Nationaal Regieorgaan 
Onderwijsonderzoek (NRO) en andere onderzoeksinstituten. Ook werken we samen 
met de wetenschap in een aantal zogeheten Academische werkplaatsen. Jaarlijks 
overleggen we met de Onderwijsraad. 
 
We werken met meerjarige thema’s en borduren zo steeds voort op de zaken die we 
de afgelopen jaren hebben onderzocht en geconstateerd. Het gaat om resultaten en 
prestaties, sociale kwaliteit, selectie en gelijke kansen, kwetsbare groepen, flexibele 
en doorlopende leerlijnen, kwaliteit van leraren, governance, financiële 
verantwoording en aansluiting op de arbeidsmarkt. Onze keuzes komen tot stand 
mede op basis van overwegingen die wij meenemen uit het overleg dat we door het 
jaar heen voeren met het ministerie van OCW over de relatie tussen beleid en 
toezicht, toezeggingen die zijn gedaan aan de Tweede Kamer en inbreng vanuit het 
onderwijsveld.  
 
Voor sommige themaonderzoeken geldt dat definitieve keuze nog moet worden 
gemaakt of de definitieve invulling nog moet plaatsvinden. Dit is dan aangegeven. 
Bij deze definitieve keuzes of invulling kan specifieke, actuele casuïstiek die in 
bredere zin vragen oproept een rol spelen.  
 
2.2 De Staat van het Onderwijs en andere jaarlijkse rapportages 
 
Staat van het Onderwijs 
In april 2020 zullen we rapporteren over de staat van het onderwijs aan de minister 
van OCW en de minister voor basisonderwijs, voortgezet onderwijs en media. De 
beide ministers bieden het verslag vervolgens namens de regering aan de Staten-
Generaal aan. De Staat van het Onderwijs behandelt de kwaliteit van het 
Nederlandse onderwijsstelsel en de manier waarop met name de instellingen 
daaraan bijdragen. Waar mogelijk en zinvol vergelijken we onze bevindingen met 
die van andere landen en plaatsen we onze bevindingen in een meerjarige context.  
 
Financiële Staat van het Onderwijs 
 Pagina 7 van 33 
 

 
o Strategisch HRM en kwaliteit van leraren 
o (Financiële) verantwoording 
 
2.5 Kwalificatie 
2.5.1 Onderwijsresultaten en leerlingprestaties 
 
Schoolverschillen (po/vo) 
We zoeken naar factoren die kunnen verklaren waarom sommige scholen en 
instellingen er beter in slagen om tot passende prestaties van hun leerlingen te 
komen dan andere, met name als er sprake is van vergelijkbare 
leerlingenpopulaties. Daarbij bekijken we welke factoren een rol spelen in het 
onderwijsaanbod en het onderwijsproces. We borduren in 2020 voort op de 
onderzoeksresultaten die we al hebben uit voor 2019 geprogrammeerd onderzoek. .  
 
Factoren die het beoogd, gepland, gerealiseerd en geleerd curriculum beïnvloeden 
(inclusief toetsing) (po/vo) 
Het inzicht in (de kwaliteit van) het gerealiseerde curriculum is beperkt. De 
wetenschappelijke kennis hierover is bescheiden. Het beeld van het curriculum zoals 
dat in de praktijk wordt gerealiseerd, is grotendeels gebaseerd op momentopnamen 
(zoals in peilingsonderzoeken in het po) en globale beschrijvingen op onderdelen 
door SLO1. Er is geen stelselmatig inzicht in kenmerken, kwaliteit en ontwikkeling 
van het onderwijsaanbod dat in het Nederlandse onderwijs wordt gerealiseerd. 
 
De kwaliteit van het gerealiseerde curriculum is een belangrijke indicator voor 
onderwijskwaliteit, een belangrijke voorspeller van leerresultaten en (met de 
didactische en pedagogische kwaliteit van leraren) hét aangrijpingspunt voor 
onderwijsverbetering en –innovatie. Inzicht in het gerealiseerde curriculum is 
belangrijk voor het kunnen doen van uitspraken over de kwaliteit van het 
Nederlandse onderwijs. 
 
In 2019 zijn we begonnen met het in beeld brengen van factoren die het curriculum 
beïnvloeden. In 2020 verbreden we dit onderzoek naar een groter aantal scholen, 
om de dynamiek van de totstandkoming van het gerealiseerde curriculum te 
onderzoeken. Vragen daarbij zijn met name ook: Hoe ziet het door scholen 
gerealiseerde curriculum eruit? Wat is de kwaliteit van het gerealiseerde curriculum? 
En in hoeverre draagt toetsing bij aan realisering van het beoogde curriculum? 
 
10-14 conceptscholen (po/vo) 
Vanuit de invalshoek van kwaliteitszorg en zicht (van de scholen) op de ontwikkeling 
van leerlingen willen we onderzoeken of de twaalf door het ministerie van OCW 
gemonitorde 10-14 scholen de beoogde kwaliteitseffecten behalen. We richten ons 
op de monitoring door scholen van de resultaten van het onderwijs en de 
ononderbroken ontwikkeling van de leerlingen. Met ons onderzoek willen we inzicht 
geven in de stimulerende en belemmerende factoren van 10-14 onderwijs. 
Tegelijkertijd doet Oberon onderzoek naar welbevinden en tevredenheid.  
 
Leerdomeinen Peil.Onderwijs (po) 
De inspectie voert regie op het meerjarenprogramma Peil.Onderwijs. Dit programma 
is gericht op het leeraanbod en de prestaties van leerlingen aan het einde van het 
basisonderwijs en het speciaal basisonderwijs in diverse leerdomeinen en voor 
enkele domeinen ook op het einde van het speciaal onderwijs. Evenals in de 
                                                
1 National expertisecentrum leerplanontwikkeling 
 Pagina 9 van 33 
 

 
te wisselen. Naast instellingsrapporten levert dit informatie op voor de Staat van het 
Onderwijs van 2021. 
 
Internationalisering (ho) 
We vervolgen ons onderzoek naar het taalbeleid van instellingen voor hoger 
onderwijs. In 2020 onderzoeken we in hoeverre instellingen werken aan een breed 
gedragen taalbeleid, mede in het licht van de nieuw te introduceren wetgeving op 
dit terrein. Daarnaast inventariseren we de Nederlandse instellingen met aanbod in 
het buitenland. 
 
2.6 Allocatie 
2.6.1 Selectie en gelijke kansen 
 
Schaduwonderwijs / particulier onderwijs  
We doen in 2020 onderzoek naar verschillen in aanbod voor bepaalde groepen. Het 
hier bedoelde aanbod kan bestaan uit een volledig onderwijsaanbod, maar het kan 
ook gaan om aanbieders die zich richten op vormen van extra ondersteuning zoals 
examentrainingen, huiswerkbegeleiding of toetstraining.  
In 2020 focussen we op het buitenregulier onderwijs, zoals bijvoorbeeld te vinden is 
in schaduwonderwijs, maar ook in particulier onderwijs. Hoe beïnvloedt 
buitenregulier onderwijs de schoolloopbanen van leerlingen? 
 
De Lokale educatieve agenda (po/vo) 
De inspectie heeft toezicht op de invulling van artikel 167a (WPO) en artikel 118a 
(WVO) door gemeenten. Deze artikelen betreffen het overleg over 
onderwijsachterstandenbeleid. Vaak krijgt dit vorm in de zogeheten Lokale 
Educatieve Agenda (LEA). Op basis van de uitkomsten van ons onderzoek in 2019 
onder gemeenten naar de afspraken en doelen die uit het overleg als bedoeld in de 
genoemde wetsartikelen komen, bepalen we onze mogelijke vervolgactiviteiten voor 
2020. Met dit onderzoek geven we invulling aan een motie vanuit de Tweede Kamer, 
waarin de regering wordt verzocht de inspectie toezicht te laten houden op de 
naleving van de genoemde artikelen. 
 
Veranderingen in instroom vso (so) 
In 2020 doen we onderzoek naar de veranderingen die zich mede als gevolg van 
passend onderwijs voordoen in de instroom in het vso en de consequenties hiervan 
voor het onderwijs. Doel van het onderzoek is om op stelselniveau kwantitatief in 
beeld te brengen of en hoe de samenstelling van de leerlingenpopulatie op scholen 
voor speciaal onderwijs sinds de invoering van passend onderwijs is veranderd. We 
onderzoeken ook of er in de data onderbouwing is te vinden voor de hypothese dat 
er landelijk sprake is van verzwaring van problematiek. We brengen vervolgens in 
beeld in welke mate besturen veranderingen in de samenstelling van de 
leerlingenpopulatie van het speciaal onderwijs ervaren. Op basis van de resultaten 
doen we bij een beredeneerde selectie van 15 scholen verdiepend onderzoek naar 
de vraag hoe ze de mogelijke veranderingen verklaren, welke gevolgen dit volgens 
hen heeft en wat succesfactoren en belemmerende factoren zijn bij de afstemming 
van het onderwijs op deze veranderingen. Onderdeel van het onderzoek is een 
vergelijking van de genoemde succesfactoren met wat in de (wetenschappelijke) 
literatuur bekend is over best practices.   
 
Selectie en toegankelijkheid: zelfselectie (ho) 
Binnen het meerjarige onderzoeksprogramma ‘selectie en toegankelijkheid’ focussen 
we in 2020 op het thema ‘zelfselectie’. Uit gesprekken met onder andere studenten 
 Pagina 11 van 33 
 

 
Recente onderzoeken schetsen een wisselend positief en zorgelijk beeld van het 
perspectief voor mbo-2 studenten: kwetsbare jongeren volgens de definitie van 
OCW. De inspectie gaat onderzoeken in welke mate scholen een regionale aanpak 
hanteren om het studiesucces van deze kwetsbare jongeren te bevorderen. 
2.6.3 (Flexibele) leerroutes en doorlopende leerlijnen 
 
Het is belangrijk dat leerlingen/studenten bij de overstap tussen vo, mbo en ho 
onderwijs zo min mogelijk overlap, breuken of lacunes in het leerproces ervaren. We 
willen onderzoeken wat er voor nodig is om voor een goede aansluiting te zorgen, 
ook als het gaat om het curriculum. De centrale vraag in deze onderzoekslijn is: 
welke knelpunten zien we in de aansluiting in leer- en schoolloopbanen en welke 
oplossingsrichtingen zijn er? 
 
Doorlopende leerlijnen (vo/mbo) 
In dit onderzoek willen we meer te weten komen over schoolloopbanen en 
leerroutes. Hoe stromen leerlingen door het stelsel: welke schoolloopbanen of 
‘routes’ zijn veel gebruikt en welke zijn succesvol? Welke belemmerende en 
bevorderende factoren zijn er voor leerlingen bij overgangen in het stelsel? Welke 
beleidsinstrumenten op diverse niveaus (school, bestuur, gemeente en 
departement) zijn van invloed op kansen en belemmeringen in schoolloopbanen 
voor leerlingen? 
 
Aansluiting vo (vmbo/havo)-mbo  
In 2020 doen we ook onderzoek specifiek naar de doorstroom vo-mbo naar 
verwante en niet-verwante profielen. De vraag daarbij is in hoeverre de doorlopende 
sectorale leerlijn van vo naar mbo functioneert. Uit onderzoek blijkt dat met name 
risicostudenten de overstap naar niet verwante profielen maken.  
 
Nieuw aanbod: voorlichting over en status van opleidingen (ho) 
In de Staat van het onderwijs wijzen we op een toenemende complexiteit van het 
hoger onderwijs. Voor studenten is het niet altijd eenvoudig wijs te worden uit het 
aanbod en de rechten en plichten die daarbij horen. Wij zullen daarom in 2020 
onderzoeken hoe instellingen studenten informeren over hun opleidingen. Aspecten 
die onderzocht zullen worden zijn onder andere inschrijvingsvoorwaarden, hoogte 
van collegegeld, klachtrecht, accreditatiestatus en graadverlening. 
2.6.4 Aansluiting arbeidsmarkt 
 
Hoe sluit uitstroom uit het onderwijs aan op de arbeidsmarkt? (mbo/ho) 
Een belangrijke vraag is hoe de uitstroom uit het mbo en het hoger onderwijs 
aansluit op de arbeidsmarkt. We onderzoeken dit mede in het licht van het thema 
gelijke kansen; welke effecten zien we in dat kader.  
 
Aansluiting onderwijs-arbeidsmarkt 2019/2020 (mbo)  
Aansluitend op het voorgaande thema, doen we in het mbo verdiepend onderzoek 
naar de aansluiting van het onderwijs op de arbeidsmarkt in bepaalde sectoren. Er 
zijn binnen het mbo specifieke sectoren, waarin sprake is van een moeizame 
aansluiting onderwijs-arbeidsmarkt. We willen op stelselniveau inzicht geven in hoe 
instellingen met deze zaken omgaan. 
 
 Pagina 13 van 33 
 

 
voorkomende gevallen een zelfevaluatie uit kan voortvloeien. Van belang is de 
positie van de Raad van Toezicht in het totaal van checks en balances.  
 
Bij de netwerken waarin besturen opereren, is de vraag allereerst welke netwerken 
om welke redenen relevant zijn voor de sturing op de kwaliteit van het onderwijs en 
in welke netwerken besturen feitelijk opereren. Vervolgens is van belang hoe wij de 
resultaten van schoolbesturen binnen die netwerken ten behoeve van de leerling het 
best kunnen duiden en hoe wij effectief kunnen interveniëren met alternatieve 
vormen van gedragsbeïnvloeding.  
 
Het derde vraagstuk is hoe wij het beste op de gevonden mechanismen kunnen 
inspelen en hoe we het toezicht zo kunnen organiseren dat we meer effect bereiken. 
Voorbeelden hiervan zijn een meer sector- overstijgende en regionale benadering 
met meer proportionaliteit en wendbaarheid en nieuwe combinaties van stelsel- en 
instellingstoezicht. 
 
2.8.2 Financieel beheer 
 
Doelmatig aanwenden bekostiging 
In het voorjaar van 2019 is een tweejarig OCW-programma gestart naar aanleiding 
van Onderwijsraadrapport ‘Inzicht in en verantwoording van onderwijsgelden’. Het 
programma richt zich primair op de versterking (in het onderwijsveld) van 
beleidsrijk begroten, doelmatig besteden (inclusief reservevorming), transparant 
verantwoorden, benchmarking/benchlearning en interne governance (tegenspel van 
het interne toezicht, de medezeggenschap, directeuren en controller). OCW laat in 
dit kader in 2019 een aantal thematische onderzoeken uitvoeren door externe 
partijen (onder andere met betrekking tot de toereikendheid van de 
sectorbekostiging, de noodzaak van reservevorming en de doelmatigheid van 
bestedingen). Deze onderzoeken kunnen aanleiding zijn voor nader thematisch 
onderzoek van de inspectie in 2020. Aan welke onderzoeken behoefte zal zijn, is nog 
onderwerp van overleg.  
 
Voorziening groot onderhoud in het funderend onderwijs (po/vo) 
Met ingang van 2019 zijn de Richtlijnen voor de jaarverslaggeving aangepast wat de 
bepaling van de hoogte van de voorziening groot onderhoud in het funderend 
onderwijs betreft. Het is niet meer toegestaan om één geschat totaalbedrag te 
ramen. De feitelijke invoering is voor de onderwijssector uitgesteld tot boekjaar 
2020. Accountantskantoren denken dat de invoering een groot opwaarts effect kan 
hebben (tot wel € 1 mld.) op de hoogte van de benodigde voorziening en dus met 
bijbehorende daling van het vrije eigen vermogen. De inspectie gaat in 2020 
onderzoek doen naar de wijze van bepaling van de voorziening, de effecten van een 
eventuele stelselwijziging en de controle daarop door de instellingsaccountants. 
Daarbij kijkt zij ook naar de effecten die het heeft op de vraag of er sprake is van 
overmatige middelen (eigen vermogen).  
 
Continuïteitsproblemen nieuwe scholen  
Nieuwe instellingen komen relatief vaak in continuïteitsproblemen. Oorzaken zijn de 
vaak te optimistische prognoses ten aanzien van leerlingenaantallen en/of 
onvoldoende know how op het gebied van financieel management. Daarnaast zien 
we dat bij opheffing publieke middelen weglekken door het niet tijdig afdragen van 
resterend publiek restvermogen, bijvoorbeeld door het onnodig laten doorlopen van 
(arbeids)contracten en vergoedingsregelingen. Dit risico wordt naar verwachting 
groter met de invoering van de Wet ‘Meer Ruimte voor Nieuwe Scholen’. De 
inspectie zal nieuwe instellingen in de opstartfase nadrukkelijker gaan volgen. 
 Pagina 15 van 33 
 

 
Vervolgens zullen we toepassing van het instrument in het speciaal onderwijs 
verkennen.  
 
 
 
 Pagina 17 van 33 
 

 
 
Oordelen op bestuursniveau 
De inspectie geeft in de eerste cyclus van vierjaarlijkse onderzoeken bij besturen en 
hun scholen/opleidingen (dus tot 1 augustus 2021) nog geen oordelen op het niveau 
van het bestuur over het kwaliteitsgebied ‘Kwaliteitszorg en ambitie’. Wel geven we 
een oordeel op het kwaliteitsgebied ‘Financieel beheer’. 
 
Nieuw onderwijsresultatenmodel  
Voor het po hebben we een nieuw onderwijsresultatenmodel ontwikkeld. In het 
schooljaar 2019-2020 testen we het nieuwe model en de signaleringswaarden. In 
het schooljaar 2020-2021 voeren we het officieel in.  
 
In het nieuwe model kijken we naar de behaalde referentieniveaus voor taal en 
rekenen aan de hand van twee indicatoren: (1) behalen voldoende leerlingen het 
niveau dat in principe alle leerlingen aan het eind van de basisschool zouden moeten 
kunnen bereiken (het fundamenteel niveau 1F) en (2) past het aantal leerlingen dat 
het streefniveau (1S voor rekenen en 2F voor lezen en taalverzorging) haalt bij de 
verwachting voor deze leerlingenpopulatie? Zoveel mogelijk leerlingen dienen een 
aanbod op dit niveau te krijgen. We houden rekening met de leerlingenpopulatie van 
de school door te kijken naar de schoolweging die het CBS voor ons berekent. Als 
een school niet voldoet aan de signaleringswaarden voor één of beide indicatoren, 
krijgt de school uiteraard de gelegenheid zich hierover te verantwoorden. Deze 
verantwoording betrekken we bij ons uiteindelijke oordeel over de leerresultaten.  
Ook voor vo gaan we kijken naar aanpassing van het onderwijsresultatenmodel. 
 
Vierjaarlijks bezoek bij scholen in het funderend onderwijs 
In het funderend onderwijs bezoeken we elke vier jaar alle scholen die we niet in het 
kader van het vierjaarlijks onderzoek bij besturen en hun scholen hebben bezocht. 
We komen dus elke vier jaar op alle scholen in het funderend onderwijs. Dit 
onderzoek kan verschillende vormen hebben, en vindt meestal plaats in het kader 
van een themaonderzoek. 
 
Stimulering verbetering en de waardering ‘goed’ 
We willen stimuleren dat besturen en scholen/opleidingen hun ambities formuleren 
en daar doelgericht aan werken. We geven ruimte aan besturen, scholen en 
opleidingen om hun visie en ambities te presenteren en te laten zien hoe zij deze 
vertalen in hun onderwijspraktijk. In onze gesprekken met besturen, scholen en 
opleidingen proberen we (verdere) verbetering te stimuleren.  
Naast het oordeel ‘voldoende’ hanteren we op school- en opleidingsniveau de 
waardering ‘goed’. Besturen kunnen ons bij het vierjaarlijks onderzoek en ook 
tussentijds verzoeken onderzoek te doen bij scholen/opleidingen die volgens hen 
deze waardering verdienen. Bij het verzoek dient men dan een (zelf)evaluatie te 
voegen. 
 
Het predicaat ‘Excellente school’  
Naast de waardering ‘goed’, kennen we in het funderend onderwijs het predicaat 
‘Excellente School’, voor scholen met bijzondere kwaliteiten of een specifiek profiel 
waarin ze uitblinken. Doel hiervan is het stimuleren van verbetering van de 
onderwijskwaliteit in Nederland. Het predicaat geldt voor een periode van drie jaar. 
Scholen kunnen zich in het voorjaar van 2020 aanmelden om hiervoor in 
aanmerking te komen. Dit traject staat los van het reguliere toezicht. Wel is de 
waardering ‘goed’ een voorwaarde om het predicaat ‘Excellente school’ te kunnen 
krijgen. 
 
 Pagina 19 van 33 
 

 
scholen toetsen we of ze voldoen aan de voorwaarden van de Leerplichtwet 1969 en 
brengen daarover advies uit aan colleges van burgemeester en wethouders. 
 
We hebben ook een toezichttaak ten aanzien van de zogenoemde B2-scholen: 
zelfstandige exameninstellingen.  Deze scholen mogen zelf examens afnemen 
volgens artikel 56 van de Wet op het voortgezet onderwijs of artikel 1.4a.1 van de 
Wet educatie en beroepsonderwijs. Het toezicht op de B2 scholen vindt plaats vanuit 
regulier toezicht. Jaarlijks vinden gesprekken met de besturen plaats, om de 
onderwijsresultaten te bespreken. De onderwijsresultaten worden anders berekend 
dan bij het bekostigde voortgezet onderwijs. Hierover zijn afspraken gemaakt met 
de B2-scholen. 
 
De inspectie is ook verantwoordelijk voor het toezicht op de internationale of 
buitenlandse scholen in Nederland. In de praktijk laten we dit toezicht grotendeels 
over aan de betreffende buitenlandse inspectie of accrediterende 
onderwijsorganisatie. Ons toezicht op deze scholen in Nederland concentreert zich 
met name op de lessen Nederlandse taal aan leerlingen met (ook) een Nederlands 
paspoort. 
3.4.3 Toezicht op Europese scholen 
 
Een Europese Raad van Inspecteurs is verantwoordelijk voor het toezicht op de 
Europese scholen in Nederland. Nederland is in deze raad vertegenwoordigd met 
twee inspecteurs. De Europese scholen zijn in eerste instantie opgericht voor 
kinderen van ambtenaren van de Europese Unie. Het onderwijs op deze scholen 
wordt afgesloten met het Europees Baccalaureaat.  
 
Naast deze reguliere Europese scholen kennen we ook geaccrediteerde Europese 
scholen. Deze scholen zijn ingebed in de nationale context van de lidstaat van 
vestiging. De accreditatie vindt plaats door de Europese Raad van Inspecteurs, het 
reguliere toezicht door de nationale inspectie.  
 
In Nederland is één reguliere Europese school gevestigd (in Bergen) en één 
geaccrediteerde Europese school (in Den Haag).  
3.4.4 Samenwerkingsverbanden passend onderwijs 
We houden toezicht op de samenwerkingsverbanden passend onderwijs po/so en 
vo/vso (voortgezet speciaal onderwijs). De werkwijze zoals beschreven in onze 
onderzoekskaders  geldt ook voor het toezicht op de samenwerkingsverbanden. Bij 
de handhaving van wet- en regelgeving krijgt de naleving van de zorgplicht binnen 
het passend onderwijs specifieke aandacht.  
3.4.5 Centrale toetsing en examinering in vo en mbo 
We zien erop toe dat de afname van de centrale examens in vo en mbo volgens de 
voorschriften verloopt. In bepaalde gevallen kunnen we maatregelen nemen. Zo 
hebben we de bevoegdheid om te besluiten dat een centraal examen opnieuw moet 
worden afgenomen. Ook beoordelen we de uitvoering van de processen door het 
College voor Toetsen en Examens (CvTE). 
 
Vo-scholen melden ons vooraf of kandidaten extra tijd of andere faciliteiten nodig 
hebben, bijvoorbeeld bij dyslexie of een visuele handicap. Achteraf controleren we 
aan de hand van de eindexamengegevens of de scholen de juiste uitslag bepaald 
hebben. Voor het mbo geldt dat we achteraf, tijdens ons reguliere onderzoek, 
toezicht uitoefenen. We gaan dan na of de examencommissie juist heeft gehandeld 
als zich een onregelmatigheid heeft voorgedaan tijdens de centrale examinering.  
 Pagina 21 van 33 
 

 
3.6 Toezicht op kwaliteitsborging door andere partijen  
3.6.1 Algemene typering 
In een paar specifieke gevallen houden we tweedelijnstoezicht of interbestuurlijk 
toezicht op het toezicht dat andere partijen uitoefenen. We onderzoeken dan of de 
mechanismen voor de kwaliteitsborging van voldoende kwaliteit zijn. Het gaat om 
het toezicht van gemeenten op kinderopvang (3.6.2) en het financiële toezicht door 
de instellingsaccountants (3.6.3).  
 
3.6.2 Toezicht op kinderopvang 
 
Wij voeren in opdracht van de minister van SZW interbestuurlijk toezicht uit op de 
uitvoering van de gemeentelijke (toezicht)taken ten aanzien van de kinderopvang. 
De GGD’en voeren de inspecties uit. Wanneer niet aan de kwaliteitseisen wordt 
voldaan en de GGD een handhavingsadvies geeft, moet de gemeente hierop 
handhaven. Ons toezicht is risicogericht. Alle gemeenten moeten een jaarverslag 
inzenden, dat de basis vormt voor ons toezicht. We kunnen ook incidentele 
onderzoeken bij gemeenten uitvoeren. Dat doen we op grond van signalen en 
andere (toezicht)informatie. Met ons toezicht willen we gemeenten stimuleren de 
kwaliteit van de uitvoering te blijven verbeteren. 
 
Als een gemeente haar taken op het gebied van toezicht en handhaving 
onvoldoende uitvoert, wordt een verbetertraject gestart. De oordelen over het 
gemeentelijk presteren geven we weer in statussen (A, B, of C). Zowel deze 
statussen als onze onderzoeksrapporten publiceren we op onze website. We 
rapporteren over onze bevindingen en onderzoeken aan de minister van SZW.  
 
In 2020 brengen we het jaarlijkse landelijk rapport toezicht en handhaving 
kinderopvang uit. De minister van SZW zendt dit rapport aan de Kamer, vergezeld 
van de voorgenomen acties op basis van onze bevindingen en conclusies. 
 
3.6.3 Toezicht op werkzaamheden instellingsaccountants 
 
De inspectie houdt tweedelijnstoezicht op de externe accountants die het 
eerstelijnstoezicht op de financiële verantwoording van onderwijsinstellingen 
uitvoeren. We voeren dossierreviews uit bij instellingsaccountants om vast te stellen 
of de accountantswerkzaamheden toereikend zijn. We doen dit aan de hand van de 
voorschriften in het onderwijsaccountantsprotocol. Is een accountantsonderzoek 
ontoereikend, dan kan het nodig zijn dat de accountant een deel van het werk 
overdoet. Instellingen krijgen het op tijd te horen als we een dossierreview gaan 
uitvoeren; ze ontvangen altijd een afschrift van de uitkomsten. 
 Pagina 23 van 33 
 

 
In het hoger onderwijs werkt de inspectie nauw samen met de Nederlands-Vlaamse 
Accreditatieorganisatie (NVAO) en de Commissie Doelmatigheid Hoger Onderwijs 
(CDHO), onder meer bij het programmeren van onderzoek en het uitwisselen van 
gegevens.    
 
4.5 Overleg met opsporingsinstanties 
 
De inspectie heeft regulier overleg met de FIOD en het Openbaar Ministerie 
over zaken die relevant kunnen zijn voor de opsporing. 
 
4.6 Academische werkplaatsen en samenwerking met de wetenschap 
 
De inspectie werkt samen met diverse wetenschappers. Zij helpen het toezicht te 
verbeteren en op thema’s verdiepend onderzoek te doen (voor themarapporten en 
voor de Staat van het Onderwijs).  
 
Met drie universiteiten hebben we een langer lopende samenwerking opgezet in een 
drietal Academische Werkplaatsen: de Universiteit Twente, de Universiteit 
Maastricht, de Universiteit van Amsterdam. We werken nu ook samen met de Vrije 
Universiteit in Amsterdam.  
 
Verder faciliteren we onderwijsonderzoek door stageplaatsen te creëren, 
databestanden beschikbaar te stellen en gastcolleges te verzorgen. We presenteren 
we ons onderzoek op wetenschappelijke congressen en publiceren hierover in 
vaktijdschriften en in wetenschappelijke boeken en tijdschriften. 
 
4.7 Samenwerking met de Autoriteit Persoonsgegevens 
 
We hebben een samenwerkingsovereenkomst met de Autoriteit Persoonsgegevens 
(AP). Desgevraagd verstrekken we elkaar de informatie die relevant kan zijn voor 
onze taken. Zo informeert de AP ons, wanneer zij van plan is te onderzoeken hoe 
een onderwijsinstelling de Wet bescherming persoonsgegevens (Wbp) naleeft. Op 
onze beurt geven wij signalen over mogelijke schendingen van de Wbp door 
onderwijsinstellingen door aan de AP. Het toezicht op de omgang met privacyregels 
ligt bij de AP. 
 
4.8 Internationale samenwerking 
4.8.1 Samenwerking met inspecties in het buitenland 
 
We onderhouden verschillende contacten met andere Europese onderwijsinspecties. 
De internationale samenwerking is een belangrijk ondersteunend middel voor de 
ontwikkeling van ons eigen toezicht en voor de professionalisering van onze 
medewerkers. Daarom richt deze samenwerking zich op thema’s die goed aansluiten 
bij ons eigen beleid en bij de actuele toezichtontwikkeling.  
 
Binnen SICI2, de vereniging van Europese onderwijsinspecties, werken we veel 
samen met de Angelsaksische landen, Scandinavië, Vlaanderen en een aantal Duitse 
deelstaten. Met de Angelsaksische inspecties zijn er halfjaarlijkse uitwisselingen.  
                                                
2 SICI staat voor: the Standing International Conference of Inspectorates 
 Pagina 25 van 33 
 

 
5 Wat zijn de overige taken van de inspectie? 
5.1 Vertrouwensinspecteurs 
 
Ouders, leerlingen, docenten, directies en besturen kunnen onze 
vertrouwensinspecteurs raadplegen, wanneer zich in of rond de school of de 
kinderopvang (ernstige) problemen voordoen op het gebied van seksuele intimidatie 
en seksueel misbruik, fysiek en psychisch geweld of discriminatie en radicalisering. 
De vertrouwensinspecteurs zijn bereikbaar via een speciaal meldpunt.   
 
Onze vertrouwensinspecteurs luisteren, informeren en adviseren. Ze registreren de 
meldingen in een vertrouwelijk dossier. Bij een vermoeden van een zedenmisdrijf en 
in de kinderopvang ook bij een vermoeden van mishandeling geldt voor besturen 
respectievelijk de houders van kinderopvangcentra de meld-, overleg- en 
aangifteplicht, als het vermoeden een met taken belast persoon betreft. Zo nodig 
kan de vertrouwensinspecteur adviseren over het aangiftetraject of indiening van 
een formele klacht. De vertrouwensinspecteur doet niet zelf aangifte. 
 
De vertrouwenszaken die de vertrouwensinspecteurs behandelen, hebben een 
belangrijke signaalfunctie. De vertrouwensinspecteurs hebben daarom ook de taak 
om de ernst en omvang van de meldingen te analyseren en op basis daarvan – in 
eerste instantie intern – maatschappelijke thema’s te agenderen.  
5.2 Wob-verzoeken, uitvoeringstoetsen, adviezen en ontheffingen 
 
De inspectie behandelt verzoeken op grond van de Wet openbaarheid van bestuur 
(Wob-verzoeken).   
 
We toetsen nieuwe wet- en regelgeving op uitvoerbaarheid en handhaafbaarheid. 
 
In een aantal gevallen brengen we advies uit, bijvoorbeeld aan colleges van B&W 
over de vraag of niet-bekostigde onderwijsinstellingen in het funderend onderwijs 
kunnen worden aangemerkt als ‘school in de zin van de Leerplichtwet’. Ook 
adviseren we over aanvragen voor diploma-erkenning voor niet-bekostigde 
instellingen in het mbo. Ten slotte verlenen we ontheffingen in verband met 
toelating, onderwijstijd en verblijfsduur in het (v)so. 
5.3 Vragen van publiek en instellingen 
 
Ouders, leerlingen, studenten en andere belangstellenden kunnen bij ons terecht 
met vragen over het onderwijs en ons toezicht. Zij kunnen ook bij ons terecht met 
meldingen en klachten over de kwaliteit van het onderwijs en met klachten over de 
inspectie. Elk jaar komen er bij het Loket Onderwijsinspectie ongeveer 20.000 
vragen en meldingen binnen via met name telefoon en e-mail. Een deel van de 
eerstelijnsopvang voor ouders en leerlingen wordt verzorgd door Informatie 
Rijksoverheid. 
 
Publieksvragen hebben vaak een belangrijke signaalfunctie. Zo betrekken we 
ouders, leerlingen en studenten bij ons toezicht. Daarbij vinden we het belangrijk 
dat we hen goed informeren over hun positie en over hun mogelijkheden om 
onderwijsinstellingen aan te spreken op hun verantwoordelijkheden.  
 
 Pagina 27 van 33 
 

 
6 Budget en capaciteit  
In 2020 bedraagt het budget van de inspectie € 64.500. 
 
Tabel 5a laat zien hoe het budget naar schatting zal worden besteed. 
 
 
Apparaat Personeel Uitgaven 51.500.000 
Eigen Personeel 48.700.000 
Inhuur Personeel 2.500.000 
Overig Personeel 300.000 
Apparaat Materiele Uitgaven 13.000.000 
ICT 6.500.000 
Bijdragen aan SSO's 3.000.000 
Overige Materieel 3.500.000 
   
Inspectie totaal 64.500.000 
 
 
De inspectie heeft per 1 januari 2019 ongeveer  528 formatieplaatsen. Tussen 80 en 
85 procent van onze formatie  betreft medewerkers die werkzaam zijn in het 
primaire proces, als inspecteur, analist, medewerker toezicht, kenniswerker of jurist.  
  
 Pagina 29 van 33 
 

 
 MBO: entreeopleidingen:  MBO: Studiesucces bij mbo-2 
betekenis voor studenten (invloed van regionale 
loopbaanperspectief aanpakken) 
studenten 
 
 RS: Zicht op de 
besteding van de 
middelen voor passend 
onderwijs 
(Flexibele) leerroutes en doorlopende leerlijnen 
 (zie ook Overgangen  VO/MBO/HO:  VO/MBO: Hoe stromen leerlingen 
po/vo) Doorlopende leerlijnen: door het stelsel, wat zijn veel 
 DOORLOPEND: maatwerk en gebruikte en wat zijn succesvolle 
monitoring flexibilisering (LOOPT routes? Welke belemmerende en 
leerlingstromen door het DOOR IN 2020) bevorderende factoren zijn er? 
stelsel heen (accent:  DOORLOPEND:  VO/MBO: Doorstroom vo-mbo 
overgangen - monitoring naar verwante en niet-verwante 
belemmerende en leerlingstromen door het profielen; (hoe) functioneert de 
bevorderende factoren) stelsel heen (accent: doorlopende sectorale leerlijn? 
  overgangen -  HO: Nieuw aanbod: voorlichting 
belemmerende en over en status van opleidingen 
bevorderende factoren)  DOORLOPEND: monitoring 
leerlingstromen door het stelsel 
heen (accent: overgangen - 
belemmerende en bevorderende 
factoren) 
 
Aansluiting arbeidsmarkt 
   MBO: Aansluiting MBO  MBO: Aansluiting onderwijs-
en arbeidsmarkt arbeidsmarkt 
(UITGESTELD GAAT   HO/MBO: hoe sluit uitstroom uit 
NAAR 2020) het onderwijs aan op de 
arbeidsmarkt? (incl effect op 
gelijke kansen) 
Sociale kwaliteit 
 PO/VO/SO/MBO: sociale  DOORLOPEND: PO  PO: PEIL.onderzoek Burgerschap  
kwaliteit monitoring sociale  PO: themaonderzoek Burgerschap 
 DOORLOPEND: PO veiligheid??  SO: themaonderzoek Burgerschap 
monitoring sociale  DOORLOPEND: PO monitoring 
veiligheid?? sociale veiligheid 
Governance 
 PO/VO/SO/MBO:  SO: Governance  RS: Sturing en kwaliteit:  
Kwaliteitszorg  Samenwerkingsverbande o factoren, actoren en 
 RS: Groen onderwijs: n  mechanismen van invloed op 
financiële positie en  MBO: Governance: de effectiviteit van besturen 
ontwikkeling agrarisch functioneren RvT’s o netwerken waarin besturen 
hoger onderwijs  MBO: Governance: opereren 
 DOORLOPEND: versterking door audits  o hoe gebruiken we deze 
monitoring  DOORLOPEND: bevindingen in het toezicht 
inspectieoordelen monitoring  DOORLOPEND: monitoring 
(kwaliteitsstandaarden) inspectieoordelen inspectieoordelen 
(kwaliteitsstandaarden) (kwaliteitsstandaarden) 
Strategische HRM en kwaliteit van leraren 
   PO/ /SO: Leraren: de  De relatie tussen ambities van 
praktijk van strategisch besturen en professionalisering 
HRM op de school van leraren 
(LOOPT DOOR IN 2020)  PO: Leraren: de praktijk van 
 VO: HRM en strategisch HRM op de school 
 Pagina 31 van 33 
 

 
Colofon 
 
Inspectie van het Onderwijs 
Postbus 2730 | 3500 GS Utrecht 
www.onderwijsinspectie.nl 
 
| gratis 
ISBN:  
 
Een exemplaar van deze publicatie is te downloaden vanaf de website van de 
Inspectie van het Onderwijs: www.onderwijsinspectie.nl.  
 
© Inspectie van het Onderwijs | juni 2019 
 
 
 Pagina 33 van 33 
 

