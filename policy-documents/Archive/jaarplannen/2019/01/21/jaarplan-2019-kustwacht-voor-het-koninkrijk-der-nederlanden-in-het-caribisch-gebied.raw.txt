 
KUSTWACHT VOOR HET 
KONINKRIJK DER NEDERLANDEN 
IN HET CARIBISCH GEBIED 
 
 
 
JAARPLAN 2019  
EN DOORKIJK 2020-2024  
 
  

Kustwacht van het Koninkrijk der Nederlanden in het Caribisch Gebied  Jaarplan 2019  
geldig te maken op zee rondom Sint Maarten. Hierover zijn de betrokken organisaties van Frankrijk, 
1
Nederland, Sint Maarten en Saint Martin in gesprek geweest tijdens het Quadripartite-overleg . In 2019 
werken betrokken organisaties de gemaakte afspraken uit. 
 
Verder bouwen aan een duurzame Kustwacht 
Voor het behouden van een operationeel duurzame Kustwacht is het Lange Termijn Plan (LTP) 2019-
2028 opgesteld. Het LTP geeft inzicht in de beleidsvoornemens voor de periode 2019-2028, zet uiteen 
hoe de Kustwacht zich op de langere termijn dient te ontwikkelen en welke financiële basis daarvoor 
nodig is. Het LTP zal voor de Kustwacht, na vaststelling door de Rijksministerraad (RMR), gedurende 
de tijdsperiode 2019-2028 de basis vormen voor het opstellen van de jaarlijkse beleidsdocumenten en 
vormt daarmee de opmaat naar de besluitvorming van de vervanging van de huidige en in het LTP 
beschreven Kustwachtcapaciteiten.  De besluitvorming over de bijdrage aan de financiering door de 
deelnemende landen is gaande en bepaalt de reikwijdte en de mate waarin de toekomstige taakinvulling 
kan worden uitgevoerd. De geraamde middelen zijn nog niet volledig beschikbaar gesteld. 
 
Groeihoofdstuk 
Dit jaarplan bevat naast concrete maatregelen die passen binnen de reguliere begroting, ook enkele 
ambities waarvoor nog geen financiële dekking is gevonden, maar die wel van belang zijn voor het 
optimaal functioneren van een IGP-ingerichte Kustwacht. Met het oog op de doorkijk en groei worden 
deze ambities nu transparant benoemd en geborgd in het groeihoofdstuk. Zo kan de Kustwacht met de 
leden van het Presidium en de Kustwachtcommissie in overleg over de realisatie van deze ambities. 
  
                                                      
1
 Overleg tussen Frankrijk, Sint Maarten, Saint Martin en Nederland over grensoverschrijdende samenwerking, o.a. op het 
terrein van politie en Defensie.  
Pagina 3 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
Algemeen ........................................................................................................................................... 26 
Opsporings- en toezichthoudende taken ........................................................................................... 27 
Dienstverlenende taken ..................................................................................................................... 29 
Bijlage B: Samenwerking ....................................................................................................................... 31 
Samenwerking binnen het Koninkrijk ................................................................................................ 31 
Internationale samenwerking ............................................................................................................. 32 
Bijlage C: Operationele capaciteiten ..................................................................................................... 33 
Bijlage D: Begroting ............................................................................................................................... 35 
Begroting Kustwacht .......................................................................................................................... 35 
Financiering door de Landen ............................................................................................................. 36 
Meerjarig financiële doorkijk .............................................................................................................. 37 
Bijlage E: Standaard inputgegevens ..................................................................................................... 38 
Bijlage F: Succesfactoren ...................................................................................................................... 39 
Bijlage G: Overzicht gebruikte afkortingen ............................................................................................ 42 
 
  
Pagina 5 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
Omgeving 
 
De omgeving waarin de Kustwacht opereert bepaalt deels de benodigde prioriteitsstelling en inzet van 
haar capaciteiten. Drie factoren spelen hierbij een belangrijke rol. 
 
Venezuela 
De humanitaire situatie in Venezuela blijft verslechteren en de interne spanningen nemen toe als gevolg 
van de slechte mensenrechtensituatie, de uitholling van de rechtsstaat, de financieel-economische crisis 
en ondermijning van de democratie in het land. Deze situatie leidt tot groeiende migratiestromen vanuit 
Venezuela naar de landen in de regio. Ook de Caribische delen van het Koninkrijk ondervinden hiervan 
de gevolgen.  
 
Drugssmokkel 
Wereldwijd is een toenemende vraag naar verdovende middelen waarneembaar. De afzetmarkt wordt 
groter en het aantal criminele netwerken neemt toe. Deze ontwikkeling vereist een solide 
handhavingsketen. De vertrouwde partner, de Verenigde Staten, richt zich echter steeds meer op 
drugsbestrijdingsoperaties in de Grote Oceaan. Dat betekent, in het algemeen, dat alle landen in het 
Caribisch gebied, steeds meer afhankelijk zijn van hun eigen informatievergaring en verwerking ten 
behoeve van effectieve drugsbestrijding op en rond de Caribische Zee en dus steeds minder kunnen 
terugvallen op de Verenigde Staten. Ditzelfde is ook van toepassing op maritieme smokkel van mensen 
en wapens. 
 
Klimaatverandering 
Klimatologische weersextremiteiten zijn een jaarlijks terugkerend fenomeen in het Caribisch gebied. In 
2017 waren dit o.a. de verwoestende orkanen Irma en Maria die grote schade hebben veroorzaakt op 
de Bovenwindse eilanden. Bij dergelijke calamiteiten biedt de Kustwacht met Defensie en regionale 
organisaties noodhulp aan. Binnen de  Landen functioneren  rampenbestrijdingsorganisaties. Deze 
organisaties bestaan uit negen Emergency Support Functions die samengesteld uit diverse organisaties 
samenwerken om de gevolgen van een ramp of crisis te mitigeren. De Kustwacht wordt in die structuur 
niet genoemd en ondersteunt in de praktijk het Korps Politie. In 2019 wil de Kustwacht meer duidelijkheid 
over een structurele plek binnen de rampenbestrijdingsorganisaties van de Landen, zodat zij bij een 
ramp of crisis ondersteuning kan geven aan ketenpartners. 
 
 
  
Pagina 7 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
3. wij respecteren en handhaven de Wet en treden in beginsel de-escalerend op. 
1.4. Prioriteitstelling  
 
Het zwaartepunt van de inzet van de Kustwacht ligt bij justitiële opsporingstaken. Deze worden 
uitgevoerd onder gezag en aansturing van de Openbare Ministeries (OM) van de Landen. Zij bepalen 
dan ook binnen dit kader de prioriteitstelling. De Landen van het Koninkrijk in het Caribisch gebied 
bespreken de prioriteitstelling ten aanzien van de opsporingsactiviteiten en leggen deze vast in het 
Justitieel Beleidsplan. 
 
Het Justitieel Beleidsplan 2018-2021 benoemt vier beleidsspeerpunten: 
1. transporten van verdovende middelen en strategische goederen; 
2. mensensmokkel en mensenhandel; 
3. vervoer en handel in illegale vuurwapens; 
4. terrorismebestrijding. 
Gemiddeld drie keer per jaar komen de diensthoofden van de Douane, Politie, Openbaar Ministerie en 
Kustwacht per Land tijdens het vierhoeksoverleg samen. Het hoofdthema tijdens dit overleg is de 
verbetering en bevordering van de samenwerking tussen de ketenpartners. Deze samenwerking is 
gericht op uitwisseling van informatie, uitvoering van gezamenlijke acties, uitwisseling van personeel en 
oplossen van eventuele knelpunten binnen de keten. Daarnaast wordt het overleg gebruikt om een 
nadere invulling te geven aan het Justitieel Beleidsplan.  
Sint Maarten heeft dit forum sinds februari 2018 aangegrepen voor het bespreken van de voortgang 
van het plan van aanpak in het kader van de Versterking van het Grenstoezicht op Sint Maarten. Voor 
dit gedeelte van het overleg schuiven tevens vertegenwoordigers van de Koninklijke Marechaussee en 
het Ministerie van Justitie van Sint Maarten aan.   
 
De Kustwacht hanteert, net als voorgaande jaren, planmatig een 80/20-verdeling van de beschikbare 
capaciteit. Concreet betekent dit dat er op jaarbasis planmatig van wordt uitgegaan dat bij 80 procent 
van de inzet van de beschikbare capaciteit het accent ligt op inzet voor de prioritaire justitiële 
opsporingstaken. Bij de overige 20 procent ligt het accent op de andere (toezichthoudende en 
dienstverlenende) taken, zoals het douanetoezicht, het toezicht op de visserij, het (mariene) milieu, de 
scheepvaart, search and rescue (SAR), hulpverlening en rampenbestrijding. Kanttekening hierbij is dat 
de Kustwacht op elke SAR-melding binnen haar verantwoordelijkheidsgebied moet reageren. 
1.5. Integriteit 
 
De Kustwacht hanteert voor het Land Curaçao sinds begin 2017 een nieuwe gedragscode met een 
aantal justitiële ketenpartners. De ketenpartners die op Curaçao de gedragscode mede hebben 
ondertekend, zijn het Korps Politie Curaçao, de Landsrecherche Curaçao, het Opleidingsinstituut 
Rechtshandhaving & Veiligheidszorg en NCB-Interpol Curaçao. Daarnaast is de gedragscode eveneens 
door de (politie)vakbonden ondertekend. Naast de invoering van de nieuwe gedragscode heeft de 
Kustwacht medio 2017 vertrouwenspersonen geselecteerd en zijn zij getraind hun taak gedegen te 
kunnen uitvoeren. Zij zijn bij overtredingen van de gedragscode en bij vermoedens daarvan het eerste 
aanspreekpunt. Daarvoor is een laagdrempelig meldpunt van integriteitsklachten essentieel.  
In 2019 ontwikkelt en implementeert de Kustwacht nieuw integriteitsbeleid, met de gedragscode en het 
meldpunt als onderdeel daarvan. Hiertoe worden procedures en protocollen uitgewerkt. Dan 
implementeert de Kustwacht het nieuwe integriteitsbeleid ook op Aruba en Sint Maarten. Het is daar 
dan enkel van toepassing op de Kustwacht. Dat neemt niet weg dat ook op Aruba en Sint Maarten de 
justitiële ketenpartners bij dit integriteitsbeleid kunnen aansluiten. De ketenpartners worden daartoe 
uitgenodigd. 
 
Pagina 9 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
veiligheidsmedewerker van de Kustwachtstaf zal dit samen met de steunpunten coördineren. In 
navolging van de twee uitgevoerde RI&E’s wordt medio 2019 een RI&E uitgevoerd op Curaçao en in 
2020 op Sint Maarten. 
 
Milieu 
Ieder land heeft alle benodigde vergungingen verstrekt aan de Kustwacht. Deze vergunningen zijn op 
orde. De Kustwacht werkt conform de Nederlandse normen en voorwaarden, die in de 
milieuvergunningen ruimer zijn gesteld dan in de overige Landen binnen het Koninkrijk.  
In 2019 voert de Kustwacht inspecties uit, om te controleren of de eigen medewerkers conform de 
Nederlandse normen en voorwaarden blijven werken.  
Ten einde het milieubewustzijn binnen de Kustwacht verder te vergroten, wordt ook gebruik gemaakt 
van de kennis, methoden en technieken bij CZMCARIB. 
1.8. Samenwerken met Defensie 
 
De Kustwacht en Defensie hebben een convenant waarin de wederzijdse ondersteuning met personeel, 
middelen en diensten is vastgelegd. Met dit convenant wordt uitvoering gegeven aan de beheertaak 
door het Ministerie van Defensie en de uitvoering door de Kustwacht, zoals vastgelegd in de Rijkswet 
Kustwacht. Dit convenant wordt in 2019 vernieuwd.  
  
Pagina 11 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
2.3. Personeel 
 
Het bestendigen van de basis van de Kustwacht op het gebied van personeel betekent dat de focus ligt 
op zowel het kwantitatief als kwalitatief gevuld houden van het personeel. Hiertoe behoort ook het 
inhoudelijk op niveau houden van personele kwalificaties. 
 
De formatie van de Kustwacht ligt vast in de formatiebrief 2005. Uitbreiding en aanpassing van deze 
formatie bleek noodzakelijk om te kunnen blijven voldoen aan de verwachting van de overheden en 
burgers. Door de jaren heen heeft de Kustwacht analoog aan de politionele ketenpartners, IGP als 
concept voor haar operationele inzet omarmd. Om dit IGP-concept in te kunnen voeren heeft de 
Kustwacht de formatie informeel aangepast. Formalisatie van de formatie is tot op heden niet gelukt. 
De Kustwacht heeft daartoe wel diverse pogingen ondernomen. In eerste instantie door een nieuwe 
formatiebrief te ontwikkelen, de formatiebrief 2012, en later door het implementeren van pilots op de 
steunpunten. De Kustwacht heeft het IGP-concept uitgevoerd met personele verschuivingen binnen de 
originele formatie, inhuur en samenwerkingsprotocollen. De personele verschuivingen drukken echter 
elders op de operationele inzetbaarheid van anderen en dus op de operationele resultaten.  
 
De formalisatie van de functiebeschrijvingen van enkele steunpunten en het MIK door de Landen is in 
2018 uitgebleven, waardoor de geplande bezettingsgraad van 90 procent niet is gerealiseerd. De 
functiebeschrijvingen vormen namelijk de basis voor de optimalisatie van de organisatiestructuur. De 
formalisering van de functiebeschrijvingen en de aanpassingen in organisatiestructuur worden naar 
verwachting in 2019 voltooid. In 2019 wordt het overleg met de vakbonden gecontinueerd om in goed 
overleg uit de ontstane impasse te geraken. Dit moet dan leiden tot gerichte werving en selectie en 
resulteert vervolgens tot bezetting van functies die noodgedwongen vacant gehouden zijn. 
 
De basisbehoefte blijft jaarlijks tien tot twaalf adspirant kustwachtmedewerkers op te leiden. De 
Kustwacht werkt voor de opleiding van deze adspiranten samen met het Korps Politie Caribisch 
Nederland (KPCN) en de Politie Academie Nederland. Door deze samenwerking ontvangen de 
leerlingen na het behalen van de Opleiding Caribische Politie en Kustwacht (OCPK) een MBO-3 
diploma. De focus van de opleiding ligt op het politiedenken en -handelen. Dit politiedenken vormt 
onderdeel van het verbeteren van de kwaliteit van de Kustwacht, waarbij vanaf de basis de 
medewerkers worden opgeleid vanuit het IGP-gedachtengoed.  
 
In 2019 wordt de koers van de afgelopen jaren voortgezet, te weten het voorzien in het behouden van 
kwalificaties voor alle operationeel in te zetten kustwachtmedewerkers. Zowel op fysiek gebied als op 
het gebied van kennis. Het periodiek toetsen van de benodigde theoretische/juridische kennis is een 
onderdeel dat weinig prioriteit genoot. In 2019 wordt iedere operationeel in te zetten 
kustwachtmedewerker getest op beide onderdelen. Dat werd voorheen al gedaan, maar vanaf 2019 
volgen consequenties voor medewerkers die de testen niet doen of halen. 
 
Inhuur van medewerkers op specifieke functies, zoals werktuigkundigen op de cutters, sensor-operators 
en helikopteroperators voor de luchtverkenningscapaciteit, blijft ook in 2019 een noodzaak. Het opleiden 
van eigen personeel voor deze functies op de maritieme steunpunten is het einddoel.  
2.4. Materieel 
 
Bestendigen inzetbaarheid materieel 
Op materieelgebied worden verschillende activiteiten gepland. Omdat de luchtverkenningscapaciteit 
(LVC) en de walradar noodzakelijk zijn voor de taakinvulling en vervanging tijdskritisch is, is gestart met 
de verwervingsvoorbereiding van de vervanging. Beide projecten maken onderdeel uit van het LTP 
2019-2028. 
  
Pagina 13 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
Vervanging ‘klein materieel’ 
In 2019 zijn ook kleinere vervangingsprojecten voorzien. Eén van de belangrijkste daarvan is de 
vervanging van de SIG552 maritieme geweren die eind 2019 aan het einde van hun levensduur zijn. 
Daarnaast worden verouderde voertuigen en arbeidsmiddelen vervangen. 
 
Inrichten informatiehuishouding 
De Kustwacht wil een moderne informatiehuishouding en –organisatie voor het realiseren van een 
actueel omgevingsbeeld. Voor een moderne informatie-huishouding is situational awareness cruciaal. 
Hiervoor onderzoekt de Kustwacht de mogelijkheden tot samenwerking met de afdeling Systemen, 
applicaties, trainers en simulatoren van Defensie. Voor het bestendigen en verbeteren van de situational 
awareness ligt op materieelgebied in 2019 de focus op de volgende communicatie- en detectiemiddelen. 
 
Verwerving ‘Blue Force Tracking’-capaciteit 
Situational awareness begint met inzicht over de positie van eigen eenheden. Daartoe gaat de 
Kustwacht in 2019 een systeem verwerven waarmee eigen eenheden middels beveiligde verbinding 
zichtbaar zijn voor elkaar. Deze zogenaamde ‘Blue force tracking’-capaciteit moet de samenwerking 
tussen vliegende en varende kustwachteenheden vergroten.  
 
Verbeteren communicatiesystemen 
Voor goede situational awareness is het cruciaal te kunnen beschikken over een eigen beveiligde 
verbinding om informatie te delen. In 2019 moet de Defensie Materieel Organisatie een vervolg geven 
9
aan het lopende project dat voorziet in uitrol van een beveiligd UHF -netwerk voor communicatie tussen 
eigen eenheden. Het betreft hier zowel de uitrol van het netwerk op de Beneden- en Bovenwindse 
eilanden als het plaatsen van zender/ontvangers op de varende en vliegende eenheden van de 
Kustwacht. Als eerste wordt het project op de ABC-eilanden afgerond. Na een herijking van het project 
in tijd en geld wordt het project vanaf 2020 verder uitgerold op de Bovenwindse eilanden.  
 
Vervanging mastconstructies walradarsysteem 
De Kustwacht heeft geconstateerd dat de mastconstructies waarop de walradars bevestigd zijn, 
dermate snel achteruitgaan, dat de veiligheid op de acht walradarsites in het gedrang kan komen.  
Een gevolg hiervan is dat naast de Kustwacht ook andere gebruikers, zoals de Marine en lokale 
telefoniebedrijven, hun installaties niet veilig meer kunnen onderhouden. Voor de Kustwacht is hierbij 
het grootste risico het potentieel verlies van het beveiligd UHF-netwerk en van het VHF-
communicatienetwerk. Daarmee zou komt de Kustwacht een verplichting van de International Maritime 
Organization (SAR-meldingen verlopen via UHF/VHF-netwerken) niet nakomen. 
De Kustwacht ziet zich daarom genoodzaakt de masten te vervangen in plaats van slechts te repareren. 
De nieuwe masten moeten ten minste 15 jaar beschikbaar blijven. 
 
Verwerving nieuwe detectiesystemen 
Om de situational awareness te verbeteren heeft de Kustwacht naast de walradarketen, de vliegtuigen 
en de helikopters, behoefte aan een capaciteit om plaatselijk, tijdelijk en flexibel met eenvoudige 
middelen de beeldopbouw te verbeteren en daarmee de inzet. Daarom wil de Kustwacht in 2019 een 
pilot uitvoeren om de mogelijkheden van drones te verkennen.  
2.5. Financieel 
 
Algemeen 
In het Nederlandse Regeerakkoord is besloten vanaf 2018 structureel € 10 miljoen extra beschikbaar 
te stellen aan het budget van de Kustwacht. In 2018 is vervolgens een prijspeilcorrectie toegevoegd van 
jaarlijks 218.000 euro extra. Hierdoor is € 10,2 miljoen extra beschikbaar. Tevens is besloten het budget 
voor de Kustwacht in de rijksbegroting hoofdstuk IV Binnenlandse Zaken en Koninkrijksrelaties over te 
hevelen naar de rijksbegroting hoofdstuk X Defensie. Beide maatregelen zijn uitgevoerd. 
 
                                                      
9
 UHF: Ultra High Frequency 
Pagina 15 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
3. Versterken Intelligence Gestuurd Politieoptreden  
3.1. Inleiding 
 
De tweede pijler onder de visie van de Kustwacht luidt het versterken van IGP. Het is evident dat het 
inrichten van de informatiehuishouding uit pijler één in combinatie met het inrichten van de formatie, 
directe afhankelijkheidsrelaties hebben met het uitvoeren van IGP. Beide moeten immers op orde zijn 
om IGP efficiënt en effectief te laten werken. De tweede pijler richt zich op het versterken van het IGP 
door samenwerking en verdere uitwisseling van informatie met alle interne & externe 
rechtshandhavingspartners. 
 
Dit hoofdstuk geeft aan hoe de Kustwacht invulling gaat geven aan deze tweede pijler zowel op 
operationeel, personeel, materieel en financieel gebied.  
3.2. Operationeel 
 
Versterken Informatie Centrisch werken 
Door verregaande digitalisering van de maatschappij groeit de hoeveelheid digitale data navenant. Vaak 
wordt hieraan gerefereerd als ‘big data’. De hoeveelheid beschikbare gegevens, de data, groeit steeds 
sneller en is steeds omvangrijker. Zonder passende innovatieve informatievoorzienings (IV)-technieken 
10
en -middelen om deze ‘big data’ te analyseren waarmee ook in de toekomst criminaliteit effectief kan 
worden aangepakt, kan IGP beperkt worden toegepast en blijven acties vaker reactief dan proactief. 
Door het toepassen van data mining, data science en data analytics kunnen trends worden onderkend, 
zodat proactief actie kan worden genomen. Betere informatie leidt daardoor tot kennis en versterking 
van de effectiviteit van IGP. 
 
Ontschotting databases handhavingsketen 
In 2019 overlegt de Kustwacht wederom met de ketenpartners over het ontschotten van de data in 
diverse databases. Op dit moment zijn de databases van de ketenpartners, voornamelijk door juridische 
kaders, niet toegankelijk voor elkaar. Onder regie van de Stichting Beheer ICT Rechtshandhaving wordt 
gezocht naar mogelijkheden tot ontschotting van de databases.  
3.3. Personeel 
 
Een verandering van werkwijze zoals IGP, vereist andere competenties en vaardigheden dan voorheen. 
Het personeel van de Kustwacht wordt sinds 2014 als buitengewoon agent van politie opgeleid. De 
oudere medewerkers hebben deze opleiding niet gevolgd. Van hen wordt echter wel verwacht dat zij 
met de nieuwe IGP-gedachte en met de ter beschikking staande systemen zullen kunnen opereren. Om 
conform het IGP-concept te kunnen werken, hebben deze medewerkers daardoor ook andere 
vaardigheden nodig die met behulp van opleidingen en trainingen kunnen worden verkregen. Dit is een 
essentieel element om samenwerking met de ketenpartners maximaal succesvol te kunnen maken. De 
focus op het aanbieden van cursussen die deze competenties en vaardigheden verhogen, is in 2018 
ingezet en zal in 2019 worden uitgebreid. 
3.4. Materieel 
 
Voor de versterking van IGP zal qua materieel in 2019 vooral ingezet worden in verbetering van de 
aanwezige hard- en software. Om de basis van het ICT-systeem te verbeteren is in 2018 aansluiting 
gezocht bij lopende ICT-verbeterprojecten van het Joint IV-Commando van Defensie. Het is van belang 
                                                      
10
 De Kustwacht onderzoekt of dhr. Jan Kalden een project kan uitvoeren waarin hij aan de hand van big data 
voorspellingsalgoritmes ontwikkelt. 
Pagina 17 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
4. Versterken samenwerking ketenpartners 
4.1. Inleiding 
 
De derde pijler onder de visie van de Kustwacht luidt het verder versterken van de samenwerking met 
partners op het gebied van maritieme opsporing.  
 
Dit hoofdstuk geeft aan hoe de Kustwacht invulling gaat geven aan deze derde pijler zowel op 
operationeel, personeel, materieel als financieel gebied.  
4.2. Operationeel 
 
Algemeen 
De inzet in het kader van algemene politietaken, waaronder operaties ter bestrijding van de handel en 
smokkel in verdovende middelen en vuurwapens, gebeurt zoveel mogelijk op basis van IGP. Hierbij 
wordt gebruik gemaakt van zowel informatie van lokale, regionale en internationale partners als van 
informatie die door de Kustwacht zelf is ingewonnen. Daarnaast zet de Kustwacht in overleg met de 
OM’s van de landen binnen het Koninkrijk gezamenlijke acties op met de ketenpartners. 
 
Deelname aan overleggen 
De Kustwacht blijft ook in 2019 deelnemen aan alle relevante overleggen met de ketenpartners, zoals 
het Actiecentrum Curaçao en de diverse Informatie Fusion Centra op Aruba, Curaçao, Bonaire en Sint 
Maarten. Hierin wordt met de hele handhavingsketen informatie gedeeld. 
 
Bilaterale samenwerking met Venezuela, Colombia en de Dominicaanse Republiek  
Informatie-uitwisseling, overleg en afstemming over de uitvoering van de Kustwachttaken is om 
verschillende redenen noodzakelijk met Venezuela, Colombia en de Dominicaanse Republiek. Hierbij 
onderhoudt het MIK van de Kustwacht nauwe contacten met de liaisonofficieren van de Nationale Politie 
en de nationale inlichtingendiensten in de regio.  
 
Op basis van in een Memorandum of Understanding (MoU) vastgelegde afspraken, werkt de Kustwacht 
op het gebied van Search and Rescue (SAR) regelmatig samen met Venezuela en is in dit verband ook 
in 2019 weer een Kustwachtoefening voorzien. Ondanks de spanningen in Venezuela, de tijdelijke 
grenssluiting in 2018 en het eenzijdig afzeggen door de Venezolaanse Kustwacht van de oefening in 
2018 is op werkniveau de relatie goed en toont de Venezolaanse Kustwacht nog steeds interesse in het 
voortzetten van de bilaterale kustwachtoefening Open Eyes. Het is de intentie van de Kustwacht in 2019 
de kustwachtoefening Open Eyes weer te organiseren. 
 
In 2011 is tussen het Koninkrijk en Venezuela overeenstemming bereikt, dat internationaalrechtelijk 
geen verplichting bestaat om bij het binnenvliegen van de Flight Information Region toestemming te 
vragen als dit buiten het territoriale luchtruim geschiedt. De Kustwacht blijft echter Venezuela ook in 
2019 conform de gemaakte afspraken op veiligheidsgronden informeren wanneer de Flight Information 
Region Maiquetía wordt binnengevlogen. 
 
Met Colombia bestaat sinds 2015 bilaterale samenwerking op het gebied van maritieme drugsbestrijding 
en op het gebied van SAR. De drugsbestrijdingssamenwerking heeft vooral betrekking op de 
uitwisseling van informatie, onderlinge coördinatie en afstemming. Ontwikkelingen bij de Colombiaanse 
Marine/Kustwacht worden ook in 2019 nauwlettend gevolgd. De Kustwacht heeft de intentie ook in 2019 
deel te nemen aan de gezamenlijke Kustwachtoperatie “Vista del Condor”.  
 
Op basis van een SAR MoU wordt uitvoering gegeven aan de samenwerking met de Dominicaanse 
Republiek. Dit uit zich onder meer in deelname aan de internationale oefening “Tradewinds 2019”.  
 
  
Pagina 19 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
4.5. Financieel 
 
Financiële kaders 
De deelname aan overlegfora valt binnen de financiële kaders, evenals de geplande oefeningen in het 
kader van bilaterale samenwerking in de regio.  
 
  
Pagina 21 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
te beoordelen. Zo’n systeem geeft inzicht en helpt bij het afstemmen van benodigde trainingen en 
bijscholing. De focus ligt de komende jaren bij het inzetbaar houden van kustwachtmedewerkers door 
trainingen en opleidingen te bieden die afgestemd zijn op de IGP-gedachte. 
 
Naast het bijscholen wordt aandacht geschonken aan de fysieke belasting van het werk op en met de 
12
Metal Shark interceptors . Dit deels in relatie tot een ouder wordende groep medewerkers.  
 
Ten slotte wordt veel aandacht geschonken aan effectieve uitstroom. Het streven is medewerkers die 
niet meer operationeel inzetbaar zijn, voor te bereiden op een functie elders, waarbij hun kennis en 
ervaring, bijvoorbeeld voor de justitiële keten van hun land, kunnen worden behouden.  
5.4. Materieel 
 
De benodigde middelen voor het verder bouwen aan een duurzame Kustwacht blijken uit de 
operationele ambities van dit hoofdstuk.  
 
5.5. Financieel 
 
Algemeen 
Het Nederlandse kabinet heeft in het Regeerakkoord  besloten het Nederlandse deel van de begroting 
van de Kustwacht over te brengen van Hoofdstuk IV BZK & KR naar hoofdstuk X Defensie en ingaande 
13
2018 jaarlijks structureel € 10,2 miljoen extra beschikbaar te stellen voor een goede taakuitoefening 
14
door de Kustwacht . Deze middelen zijn aan de defensiebegroting 2019 (Hoofdstuk X) toegevoegd. 
 
De kustwachtbegroting is koersgevoelig. Het is een eurobegroting, die voor meer dan de helft van de 
uitgaven worden gedaan in Amerikaanse dollars of daaraan gerelateerde valuta zoals de Antilliaanse 
gulden. In de jaren 2016 en 2017 zijn de valutagevolgen opgevangen door het ministerie van BZK. Nu 
Defensie met ingang van 2018 de kustwachtbegroting in beheer heeft, is dat departement daarvoor 
verantwoordelijk. Anders dan bij BZK, waar valutaverschillen op basis van raming vooraf aan de 
begroting van de Kustwacht werden toegevoegd, dekt Defensie eventuele negatieve gevolgen in het 
najaar van het uitvoeringsjaar uit de lopende exploitatie. Het effect is ongewijzigd, te weten dat 
valutagevolgen door het financieel verantwoordelijk departement worden gedragen. Voor compensatie 
van loon- en prijsontwikkeling wordt de Kustwachtbegroting gecorrigeerd op dezelfde wijze zoals bij 
Defensie wordt toegepast. 
 
Financiële kaders 
In bijlage D wordt de begroting van de Kustwacht toegelicht. 
  
                                                      
12
 Tijdens het gebruik van de super-RHIBs heeft de Kustwacht getracht aan te haken bij het Preventief Medisch Onderzoek (PMO) 
FRISC van Defensie. Het PMO super-RHIB is niet afgerond. De Kustwacht voert met de invoer van de Metal Shark ook een PMO 
Metal Shark in. Hiervoor is echter wel inhuur van capaciteit noodzakelijk. 
13
 € 0,2 miljoen prijscorrectie. 
14
 Regeerakkoord 2017-2021 “Vertrouwen in de toekomst”, nummer C21, p. 8 en p. 57. De overdracht van het Nederlandse deel 
van het exploitatiebudget van Hoofdstuk IV BZK & KR naar hoofdstuk X Defensie is uitgevoerd in de tweede Nota van Wijziging 
van 15 december 2017 (kamerstuk 34 775 X, nr. 64). 
Pagina 23 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
15
In 2018 is de Kustwacht gestart met een pilot op Curaçao om de samenwerking op het gebied van 
16
maritiem georiënteerde opsporing met ketenpartners te versterken. Door het verzamelen en veredelen 
van informatie uit de domeinen Handhaving en Verzamelen van criminele inlichtingen, maakt het MIK 
zogenaamde pré-weegdocumenten op. Deze documenten bevatten zaakgerichte opsporingsinformatie 
die wordt aangeleverd aan het OM. Op basis van keuzes door het OM kan met behulp van maritiem 
georiënteerde opsporingscapaciteit op pré-weegdocumenten worden door gerechercheerd. De ambitie 
is het domein Opsporing te versterken en verder in te vullen. In 2019 gaat de Kustwacht de pilot met de 
ketenpartners evalueren.  
 
6.4. Verder bouwen aan een operationeel en financieel duurzame 
Kustwacht 
 
Het Lange Termijn Plan 2019-2028 
Het LTP 2019-2028 geeft inzicht in de beleidsvoornemens voor de periode 2019 tot en met 2028, de 
samenhang ertussen en schetst hoe de Kustwacht zich op de langere termijn moet ontwikkelen gezien 
de omgevingsanalyse en de ontwikkelingen in de taakgebieden. Het LTP zal voor de Kustwacht, na 
vaststelling door de RMR, gedurende de tijdsperiode 2019-2028 de basis vormen voor het opstellen 
van de jaarlijkse beleidsdocumenten en vormt daarmee de opmaat naar de besluitvorming van de 
vervanging van de huidige en in het LTP beschreven Kustwachtcapaciteiten. De besluitvorming over de 
bijdrage aan de financiering door de deelnemende landen is gaande en bepaalt de reikwijdte en de 
mate waarin de toekomstige taakinvulling kan worden uitgevoerd. Het streven is zo snel mogelijk 
zekerheid te verkrijgen over de financiering van de investeringen.  
 
Permanente bezetting op Bonaire 
Mede in verband met de kleine afstand tot Venezuela is het een operationele wens om 
kustwachtpersoneel permanent op Bonaire te stationeren en daar een gestationeerd vaartuig te 
bemannen. Om deze ambitie te verwezenlijken zou ook een geschikte afmeerpositie moeten worden 
gecreëerd.  
 
Mobiel walradarsysteem Benedenwindse eilanden 
De Kustwacht zoekt een oplossing voor de leemten in de huidige walradarcapaciteit op de 
Benedenwindse eilanden. Daarom heeft de Kustwacht de ambitie extra radarsystemen ten behoeve 
van de Benedenwindse eilanden aan te schaffen. Deze radarsystemen vullen de huidige keten op de 
ABC-eilanden aan en versterken op de posities waar dat operationeel het meeste oplevert.  
 
Dag- en nachtcamera’s 
Dag- en nachtcamera’s zijn een waardevolle aanvulling van het 24/7 sensorpakket van de Kustwacht. 
De Kustwacht heeft als wens het bestaande netwerk op de Benedenwindse eilanden uit te breiden met 
camera’s die centraal vanuit het JRCC kunnen worden bediend. Een dergelijk systeem verkleint de 
waarschuwingstijd en vergroot de pakkans en/of verkleint de kans op illegale aanlandingen. 
 
 
 
  
                                                      
15
 Dit is analoog aan de opmerkingen van de Raad voor de rechtshandhaving. 
16
 In 2018 is het aantal tips op basis van TCI-informatie sterk toegenomen. Dit heeft nog niet geleid tot extra aanhoudingen, maar 
geeft wel aan dat het effect van IGP toeneemt. 
Pagina 25 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
17
De Sababank is onderdeel van het toegewezen maritieme gebied en neemt een bijzondere positie in. 
Sinds 1 juli 2011 is in dat gebied het uniform handhavingsbeleid van kracht, op grond waarvan de 
18
Kustwacht kan optreden. Door gebruik te maken van het Automatic Identification System (AIS) op 
Saba voert de Kustwacht de controlerende taak uit. De Kustwacht neemt overtredingen op afstand waar, 
doordat de AIS-gegevens van de betreffende schepen zichtbaar zijn voor het JRCC te Curaçao. Deze 
overtredingen meldt de Kustwacht aan het Openbaar ministerie (OM) van Caribisch Nederland. 
Opsporings- en toezichthoudende taken 
 
De Kustwacht oefent haar taken uit binnen het juridisch kader van de Rijkswet Kustwacht. Het 
strafvorderlijk optreden van de Kustwacht gebeurt altijd onder het gezag van de betrokken Officier van 
Justitie van het land dat de rechtsmacht heeft. De Kustwacht maakt een essentieel onderdeel uit van 
de rechtshandhavingsketen. Voor de uitvoering van opsporingstaken heeft het geüniformeerde, 
operationele deel van het Kustwachtpersoneel de status van ‘Buitengewoon agent van Politie’. De 
Kustwacht kent de volgende opsporings- en toezichthoudende taken: 
 
a. Grensbewaking en het bestrijden van mensensmokkel, -handel en illegale immigratie. 
Zowel de Benedenwindse als de Bovenwindse eilanden zijn tussenstation of eindpunt in de keten 
van mensensmokkeltrajecten. De Kustwacht richt zich dan ook op het bestrijden van 
mensensmokkel, mensenhandel en illegale immigratie (bijvoorbeeld afkomstig uit Venezuela). 
Hierbij is goede samenwerking met onder andere de immigratiediensten, zoals het wederzijds 
uitwisselen van informatie, voorwaardelijk. 
 
b. Douanetoezicht 
Het operationele personeel van de Kustwacht heeft toezichthoudende douanebevoegdheid van de 
respectievelijke landen. Op basis van douanewetgeving kan de Kustwacht controles in de territoriale 
wateren uitvoeren. Bij geconstateerde overtredingen draagt de Kustwacht de zaak aan de douane 
over voor verdere afhandeling. 
 
c. Toezicht op visserij en het mariene milieu 
Twee keer per jaar komen alle relevante samenwerkingspartners binnen het Koninkrijk bij elkaar in 
de Biodiversiteit en Visserij Comité om het visserij- en marine milieutoezichtbeleid en de 
veranderingen in wetgeving te bespreken. Door strengere milieuregelgeving in steeds grotere 
gebieden, neemt de vraag naar handhaving en toezicht door de Kustwacht toe. Toezicht en 
handhaving op het gebied van visserij en (het mariene) milieu maken daarom onderdeel uit van het 
Kustwacht takenpakket. Binnen het taakgebied gelden de navolgende accenten: 
 
 opsporing van (bedrijfsmatige vormen) van illegale visserij in de exclusieve visserij zone en de 
handhaving van de visserijwet; 
 toezicht op de Sababank;  
 bestrijding van (illegale) speervisserij; 
 extra aandacht voor gedragingen van visserij in biodiversiteitgebieden. 
 
Voor het realiseren van het visserijbeleid is controle op zee en vanuit de lucht van groot belang. Dit 
geldt in het bijzonder voor de Sababank en de visserijgebieden ten zuidwesten van Aruba. Van het 
toezicht dat de Kustwacht uitvoert, gaat zeker ook een preventieve werking uit. 
 
Het taakgebied toezicht op het milieu valt uiteen in twee delen: milieuverontreiniging (zie ook 
Rampenbestrijding) en bescherming van het mariene milieu. De Kustwacht heeft hierbij een 
signalerende, rapporterende en, indien nodig, een verbaliserende taak ten behoeve van de 
                                                      
17
 Op 15 december 2010 is met het aanwijzingsbesluit van de Staatssecretaris van Economische Zaken Landbouw en Innovatie, 
de Sababank aangewezen tot natuurpark als bedoeld in de Wet grondslagen natuurbeheer- en bescherming BES. 
18
 Door de uitbreiding en het robuust maken van het Automatic Identification System rondom Saba en Sint Eustatius is AIS-
dekking op de Sababank gerealiseerd. Voor de verdere uitbreiding zal gebruik worden gemaakt van een antennelocatie op Sint 
Kitts. 
Pagina 27 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
Dienstverlenende taken 
 
De Kustwacht voert de volgende dienstverlenende taken uit, waarbij tevens intensieve samenwerking 
met de ketenpartners is vereist. 
 
a. SAR en de afwikkeling van nood-, spoed- en veiligheidsverkeer 
De Kustwacht is verantwoordelijk voor de coördinatie van SAR-operaties en de afhandeling van 
nood-, spoed- en veiligheidsverkeer binnen haar verantwoordelijkheidsgebied conform het 
22
Internationaal Verdrag op het gebied van opsporing en redding op zee . Voortvloeiend uit deze 
internationale verplichtingen van de International Maritime Organization is de Kustwacht het 
nationaal maritiem en aeronautisch redding coördinatiecentrum. In die hoedanigheid draagt de 
Kustwacht zorg voor actuele en betrouwbare informatieverstrekking aan de scheepvaart en het 
analyseren van de ontvangstgegevens. De Kustwacht fungeert tevens als opvraagcentrum voor het 
23
LRIT voor Curaçao.  
 
Voor assistentie ter plaatse zijn in 2019, naast de varende organieke eenheden van de Kustwacht, 
een maritiem patrouillevliegtuig (type DASH-8) en een AW-139 helikopter 24/7 beschikbaar. Het 
stationsschip met NH-90 boordhelikopter van Defensie is in beginsel respectievelijk maximaal 92 
dagen en 290 vlieguren per jaar beschikbaar. Daarbij werkt de Kustwacht samen met particuliere 
reddingsorganisaties, zoals de Sea Rescue Foundation te Sint Maarten en de Citizens Rescue 
Organization (CITRO) te Curaçao.  
 
De samenwerking met de CITRO is in een MoU vastgelegd. De Kustwacht streeft zowel naar 
samenwerking met particuliere reddingsorganisaties op de eilanden van het Caribisch deel van het 
Koninkrijk als naar bestendiging van die samenwerking via samenwerkingsovereenkomsten, 
protocollen en gecombineerde oefeningen. Internationaal werkt de Kustwacht nauw samen met 
Venezuela, Frankrijk, de Dominicaanse Republiek, Haïti, Jamaica en de Amerikaanse Kustwacht. 
Samen lossen zij SAR-incidenten die zich in internationale wateren afspelen, op. 
 
In 2019 vindt binnen het Koninkrijk de International Civil Aviation Organization (ICAO) audit plaats. 
Deze audit is een onderdeel van het ICAO Universal Safety Oversight Audit Programme Continuous 
Monitoring Approach dat bedoeld is om de effectieve implementatie van de acht kritische elementen 
van het State’s safety oversight system te meten. Het Ministerie van I&W is verantwoordelijk voor de 
voorbereiding en begeleiding van deze ICAO-audit. De Kustwacht ondersteunt hier als uitvoerende 
organisatie op gebied van SAR het Ministerie van I&W door informatie te verstrekken over processen 
en procedures op het gebied van SAR. 
  
b. Rampenbestrijding 
Het algemeen beleid van de regeringen is gericht op het creëren van een integrale 
rampenbestrijdingsstructuur waarbinnen de Kustwacht, indien opportuun, een bijdrage levert.  
De uiteindelijke verantwoordelijkheid van rampenbestrijding is altijd belegd bij de regering van het 
betreffende land. De Kustwacht heeft de ambitie zichtbaar te worden opgenomen in de structuur van 
de rampenbestrijdingsorganisatie van de Landen. 
 
Voor het Caribisch deel van het Koninkrijk treedt de Kustwacht op als aanspreekpunt voor het melden 
van maritieme incidenten, zoals olieverontreiniging. Tevens kan de Kustwacht op verzoek van de 
verantwoordelijke autoriteiten een coördinerende rol vervullen bij de bestrijding daarvan.  
 
                                                      
22
 International Convention on Maritime Search and Rescue, SAR-verdrag dat  staat in het International Aeronautica and Maritime 
Search and Rescue 
23
  Long Range Identification and Tracking. Dit internationale systeem voor identificatie en volgen van schepen groter dan 300 GT 
(gross tonnage) is verplicht voor elk land met een vlagregister van schepen groter dan 300 GT. Het land Curaçao heeft deze 
verantwoordelijkheid overgenomen van de Nederlandse Antillen. Voor Caribisch Nederland ligt deze verantwoordelijkheid nu bij 
Nederland. Aruba en Sint Maarten beschikken niet over vlagregisters waarin schepen groter dan 300 GT zijn opgenomen en 
hoeven daarom niet aan deze verplichting te voldoen.  
Pagina 29 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
Bijlage B: Samenwerking 
 
De Kustwacht is een (maritieme) schakel in de rechtshandhavingsketen van het Caribisch deel van het 
Koninkrijk. Samenwerking met andere partners in de keten, zowel lokale partners als regionale en 
Internationale partners, is voorwaardelijk voor efficiënt en effectief optreden door de Kustwacht. Dit geldt 
niet alleen voor de opsporings- en toezichthoudende taken, maar ook voor de dienstverlenende taken, 
zoals SAR. 
 
De volgende paragrafen behandelen de samenwerking met en door de Kustwacht, onderverdeeld naar 
zowel samenwerking binnen het Koninkrijk als internationale samenwerking. 
Samenwerking binnen het Koninkrijk 
 
De samenwerking tussen de Kustwacht en andere lokale handhavingspartners is binnen het Koninkrijk 
per land georganiseerd in het “Vierhoekoverleg”. Aan dit overleg, dat onder voorzitterschap van de 
procureur-generaal van het betreffende land planmatig drie keer per jaar bijeenkomt, nemen de hoofden 
van politie, douane, immigratiediensten en Kustwacht deel. Het overleg richt zich op het verstevigen 
van de onderlinge samenwerking. Op werkniveau bestaat veelvuldig contact tussen de ketenpartners 
waarbij, binnen het kader van het Justitieel beleidsplan, (aanvullende) accenten voor de operationele 
taakuitvoering worden aangegeven. De Directeur Kustwacht geeft hier vervolgens operationeel invulling 
aan en kan op verzoek van de lokale autoriteiten in specifieke gevallen en op ad-hoc basis 
aanpassingen aanbrengen ten aanzien van de operationele inzet. 
 
Het Justitieel Vierpartijenoverleg (JVO) heeft de procureurs-generaal verzocht te komen tot een baseline 
zee- en luchtgrenzen voor de versterking van de grensveiligheid in het Caribisch deel van het Koninkrijk. 
De baseline bestaat uit een set minimumnormen, waaraan de grensveiligheid en grensbewaking moet 
voldoen. De landen in het Koninkrijk streven zo gezamenlijk naar een minimum weerstandsniveau aan 
de grenzen waardoor de grip op mensen- en goederenstromen wordt versterkt.  
In de landen van het Caribisch deel van het Koninkrijk zijn werkgroepen in het leven geroepen die per 
land een baseline uitwerken. Alle ketenpartners op de zee- en luchtgrens zijn hierbij betrokken. Aan het 
JVO in januari 2019 op Aruba wordt een gezamenlijke, door alle ketenpartners gedragen, baseline voor 
de zee- en luchtgrenzen in het Caribisch deel van het Koninkrijk aan de ministers van Justitie (en 
Veiligheid) gepresenteerd. Daarbij worden tevens aanbevelingen op de meest cruciale onderdelen van 
de baseline gedaan aan de ministers van Justitie (en Veiligheid). 
 
De OM´s van de landen van het Koninkrijk zijn primair verantwoordelijk voor de uitvoering van en 
samenwerking binnen de justitiële keten. De procureurs-generaal van Curaçao, Sint Maarten, de BES  
en van Aruba blijven in het vierhoekoverleg nadrukkelijk de versterking van de maritieme buitengrenzen 
in relatie tot illegale migratie agenderen. Het gaat daarbij over intensivering van de samenwerking 
tussen de ketenpartners en een afgestemde, integrale, effectieve inzet van middelen om de pakkans te 
vergroten. 
 
Wat betreft de Kustwacht wordt de samenwerking in de praktijk, naast de eerdergenoemde afstemming, 
tot uiting gebracht door het in nauw overleg met het OM en de ketenpartners gezamenlijk benoemen en 
verder concretiseren van thema’s. Op basis van deze thema’s plant en voert de Kustwacht haar 
patrouilles en (periodieke) acties uit. Zo vindt op Aruba tweemaandelijks overleg plaats tussen de 
Officier van Justitie en de Kustwacht. Dit betreft bijvoorbeeld het gecoördineerd controleren van schepen 
op de verschillende taakgebieden in samenwerking met andere landdiensten. Tevens levert de 
Kustwacht op basis van informatie van onder andere de ketenpartners een maritieme en aeronautische 
bijdrage aan het voorkomen van en het optreden tegen illegale transporten over zee.  
Daarnaast bestaat de regiegroep handhaving BES. Dit is een overleg op strategisch niveau waar 
vertegenwoordigers van de douane, KPCN, OM, KMar en Kustwacht aan deelnemen. Dit overleg vindt 
elke twee maanden plaats. Daarnaast overleggen de ketenpartners maandelijks op operationeel niveau 
Pagina 31 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
Bijlage C: Operationele capaciteiten 
 
Voor de uitvoering van de kustwachttaken beschikt de Kustwacht over diverse organieke middelen. De 
kern van de operationele inzet bestaat uit varende en vliegende capaciteit. Naast de eigen organieke 
middelen stelt Defensie het stationsschip gedurende maximaal 92 vaardagen per jaar ter beschikking 
aan de Kustwacht voor de uitvoering van rechtshandhavingstaken. De organieke middelen staan 
hieronder opgesomd.  
 
Naast de organieke middelen beschikt de Kustwacht over het Maritieme Informatie Knooppunt (MIK) en 
het Team Criminele Inlichtingen (TCI). Het MIK is het informatie-en-analysecentrum van de Kustwacht 
en levert IGP-producten. Het TCI is een belangrijke analysecapaciteit in de informatieketen van de 
Kustwacht. Producten van de TCI zijn vaak als veredelde informatie te gebruiken door de 
handhavingseenheden. Beide organisatiedelen zijn een onmisbare schakel in het IGP van de 
Kustwacht.  
 
a. Het walradarsysteem 
Het walradarsysteem op de Benedenwindse eilanden is van grote waarde als 24/7 detectie-sensor. Het 
systeem wordt daarnaast ook gebruikt bij inzet en aansturing van eenheden en is een belangrijk 
instrument ter aanvulling op het IGP. De radars maken namelijk bij tijdige detectie van verdachte 
vaartuigen inzet van interceptors, zoals de Metal Shark, efficiënt mogelijk. Daarnaast leveren ze een 
bijdrage aan juridische processen in de vorm van additioneel bewijs. De walradarketen is aan het einde 
van de technische levensduur met stijging van de kans op uitval van het systeem of delen ervan. Daarom 
wordt sinds 2018 geïnvesteerd in levensverlengend onderhoud van de walradarketen om de 
verwervingstijd tot vervanging van de keten te overbruggen. Het is evident dat een goed functionerende 
walradarketen een belangrijk onderdeel van de detectiecapaciteit vormt in het tegengaan van illegaal 
transport over water. 
 
Naast walradardetectie hebben de meeste varende en vliegende middelen van de Kustwacht de 
beschikking over eigen detectieapparatuur. Die detectiedata worden vervolgens geïntegreerd met 
andere informatiebronnen en gepresenteerd in het JRCC. 
 
b. Lichte vaartuigen 
De capaciteit lichte vaartuigen van de Kustwacht bestaat in 2019 uit twaalf Metal Sharks. De introductie 
hiervan heeft in 2018 plaatsgevonden. Daarnaast heeft de Kustwacht vijf Justice 20 vaartuigen. De 
standaard inputgegevens maken onderscheid tussen beide types lichte vaartuigen.  
 
 
De afgelopen jaren is een toename waarneembaar geweest van het aantal aanlandingen op de 
Benedenwindse eilanden. De bemanningen van de Metal Sharks worden hierdoor in toenemende mate 
geconfronteerd met onbekende dreigingen. Uit analyses van het MIK en de lokale 
informatieknooppunten blijkt dat steeds vaker het illegale transport van mensen samengaat met 
transport van drugs en wapens. Bovendien is de tendens dat die wapens steeds zwaarder worden tot 
en met volautomatische wapens. Daarom worden de Metal Shark bootteams van de Kustwacht getraind 
en geoefend op te treden bij een hogere geweldsdreiging. Om hierop goed voorbereid te zijn, zijn 
aanvullend afdoende persoonlijke beschermingsmiddelen en is nachtzichtapparatuur noodzakelijk.  
 
c. Cutters 
De drie cutters (middelgrote vaarcapaciteit) worden veelal ingezet op de grens van of buiten de 
territoriale wateren. Door hun voortzettingsvermogen lenen zij zich specifiek voor langduriger 
thematische inzet. Voor de cutters zijn de vaardagen per eenheid per jaar genormeerd. De cutters 
opereren over het algemeen verder uit de kust waar de scheepvaartdichtheid lager is en als gevolg 
daarvan het aantal controlemogelijkheden kleiner is. Tevens wijkt de taak af van die van de lichte 
vaartuigen. De taak van de cutters is namelijk meer gericht op langdurige opdrachten verder op zee 
voor surveillance en beeldopbouw, vooral in het kader van IGP. 
 
Pagina 33 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
Bijlage D: Begroting 
 
In deze bijlage wordt de begroting van de Kustwacht toegelicht. Ook is op basis van de begroting de 
financiering door elk van de Landen bepaald. De financiering van de Kustwacht is immers een 
gezamenlijke verantwoordelijkheid. Tot slot wordt een meerjarige, financiële doorkijk gegeven.  
Begroting Kustwacht 
 
In onderstaande tabel is de begroting van de Kustwacht opgenomen. In de linker kolom zijn de 
beschikbare middelen op 1 januari 2019 opgenomen. In de rechterkolom zijn de uitgaven vermeld. De 
26
tabel is onderverdeeld in exploitatie en investeringen . 
 
De begroting (beschikbare middelen) voor de exploitatie bevat acht posten (a tot en met h). 
De posten a, b en c (€ 36,5 miljoen) zijn ingaande 2018 overgeheveld van de Rijksbegroting artikel IV 
BZK KR naar de Rijksbegroting artikel X Defensie (Kamerstuk 34775 X, nr. 64). Voor Versterking 
Grenstoezicht op Sint Maarten met een incidentele suppletoire begroting € 1,37 miljoen toegevoegd 
(post d). Voorts zijn hieraan de posten e t/m h toegevoegd: Loon en prijscompensatie BZK KR 2018 (€ 
0,63 miljoen), Arbeidsvoorwaarden 2018 (€ 0,559 miljoen), Toewijzing CZSK voor Civiele taken (€ 0,732 
miljoen) en Prijsbijstelling 2018 (€ 0,736 miljoen). 
 
De begroting voor de investeringen bedraagt € 10 miljoen en is toegevoegd als uitwerking van het 
Regeerakkoord Rutte III. Hieraan is € 0,218 miljoen extra toegewezen voor prijsbijstelling. 
In de rechter kolom van de tabel zijn de ramingen voor 2019 opgenomen. Ook deze kolom bestaat uit 
ramingen voor zowel exploitatie als investeringen. 
 
 
Begroting Kustwacht 2019 Uitgaven Kustwacht 2019 
        
Exploitatie   Exploitatie   
a. Exploitatie (overdracht BZK)  € 35.402 Personele uitgaven € 15.135 
b. Indexering 2017 € 286 Onderhoud € 16.108 
c. Koersverschillen termijnvaluta contract BZK € 816 Opleiden en trainen € 3.240 
d. Incidentele suppletoire begroting versterking 
€ 1.370 Overige personele exploitatie € 2.377 
grenstoezicht SXM 
e. Loon- en prijscompensatie BZK 2018 € 630 Overige materiele exploitatie € 1.086 
f. Arbeidsvoorwaarden 2018 € 559 Informatievoorziening € 898 
g. Toewijzing CZSK Civiele taken € 732 Huisvesting en infrastructuur € 1.319 
h. Prijsbijstelling 2018 € 736     
Totaal € 40.163 Totaal € 40.163 
        
Investeringen Investeringen 
    
i. Regeerakkoord 2018 incl. prijsbijstelling € 10.000 Investeringsplannen € 10.218 
j. Prijsbijstelling € 218   
  
Totaal € 10.218 Totaal € 10.218 
Tabel 2 Begroting en uitgaven Kustwacht (bedragen x € 1.000) 
 
Zoals blijkt uit tabel 2 is het totaal van uitgaven (exploitatie + investeringen) Kustwacht geraamd op  
€ 40.163 + € 10.218 = € 50.381 (bedragen x € 1.000).   
                                                      
26
 De gepresenteerde begroting is exclusief valuta-effecten. Deze effecten worden in het uitvoeringsjaar 2019 gecompenseerd.  
Pagina 35 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
Meerjarig financiële doorkijk 
 
De toegewezen budgetten voor de jaren 2020 tot en met 2024 zijn in onderstaande tabel 
weergegeven. 
  
KWCARIB 2020 2021 2022 2023 2024 
Formatie lokaal personeel € 10.439 € 10.585 € 10.741 € 10.741 € 10.741 
Gereedstelling € 2.953 € 2.921 € 2.813 € 2.257 € 2.179 
Instandhouding € 14.229 € 14.500 € 14.300 € 14.300 € 14.300 
Huisvesting en Infra € 1.320 € 1.305 € 1.295 € 1.295 € 1.295 
Informatievoorziening € 746 € 745 € 745 € 745 € 745 
Overige exploitatie € 3.762 € 3.259 € 3.268 € 3.268 € 3.268 
Formatie NL personeel € 4.602 € 4.651 € 4.707 € 4.707 € 4.707 
Investeringen  € 10.218 € 10.218 € 10.218 € 10.218 € 10.218 
Totaal KWCARIB € 48.269 € 48.184 € 48.087  € 47.531  € 47.453  
Tabel 5: Begroting Kustwacht 2020 t/m 2024 (bedragen x 1.000 
 
  
Pagina 37 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
Bijlage F: Succesfactoren 
 
Inleiding 
Deze bijlage vermeldt een overzicht van de succesfactoren ten aanzien van de plannen en ambities die 
de Kustwacht heeft voor 2019. Deze zijn verwoord in de hoofdstukken 1 tot en met 6. Voor enkele 
succesfactoren is een minimale norm vastgesteld. Deze is tussen haakjes achter de omschrijving van 
de factor aangegeven. Hiermee kan de Kustwacht in 2019 in het jaarverslag en de tussentijdse 
rapportages de realisatie van alle onderwerpen en pijlers objectief meten en rapporteren. 
De bijlage sluit af met de normen die de Kustwacht heeft op het gebied van personeel. 
 
Omgeving 
 
 Duidelijkheid verkrijgen over de positie van de Kustwacht binnen de rampenbestrijdingsorganisatie. 
 
Integriteit 
 
 Integriteitsbeleid binnen de Kustwacht op Curaçao, met de gedragscode en het meldpunt voor 
integriteitsklachten als onderdeel daarvan, verder implementeren en uitbreiden. (80%) 
 Implementeren integriteitsbeleid op Aruba en Sint Maarten.  
 Een tijdelijke integriteitsmedewerker van buitenaf aantrekken.  
 
Communicatie 
 
 Actief benaderen media en moderne technologie en communicatieplatforms inzetten.  
 Voorlichting geven aan de gebruikers van de zee.  
 Prominente rol aannemen bij persmomenten van evenementen. (80%) 
 Op elk eiland voorlichting over de Kustwacht geven bij scholen en beroepenmarkten.  
 
Veiligheid & Milieu 
 
 Toetsen, bijstellen en formaliseren interne voorschriften. (90%) 
 Invoeren meldingsprotocol en –systeem van voorvallen.  
 Per steunpunt een medewerker opleiden voor uitvoering veiligheidsbeleid.  
 Verzorgen trainingen en opleidingen voor vergroten veiligheid en kennis.  
 Uitvoeren RI&E op Curaçao.  
 Laten reviseren en bijstellen milieuvergunningen steunpunt Sint Maarten.  
 
Samenwerken met Defensie 
 
 Vernieuwen convenant CZSK-Kustwacht.  
 
Basis bestendigen & inrichten informatiehuishouding 
 
 Voortzetten roadshow IGP.  
 Roadshow IGP verder uitdiepen en versterken met ketenpartners.  
 Uitvoeren landpatrouilles. (600 uur) 
 Invulling geven aan Plan van aanpak versterking grenstoezicht Sint Maarten.  
 Aanpassen dubbele regelingen in personeelsbeleid of overlap in beleid.  
 Geaccordeerd krijgen huidige formatie.  
 Uitbreiding formatie naar veranderende omgeving en werkzaamheden.  
 Uitvoeren jaarlijkse fysieke en theoretische testen. (90%) 
 Behalen jaarlijkse fysieke en theoretische testen. (100%) 
Pagina 39 van 42 
 

Kustwacht van het Koninkrijk der Nederlanden in het Caribisch Gebied  Jaarplan 2019  
Personeel 
De indicatoren voor personeelsbeleid, zoals genoemd in het jaarplan van 2018, zijn geëvalueerd en 
worden gehandhaafd.  
 
Personele prestatie-indicatoren Norm 
Verzuim personeel  max. 5 %  
Voldoen aan opleidingseisen min. 90% 
Percentage dat voor opleiding slaagt min. 80%  
Personeelsbezettingsgraad/vacatures  min. 80%/max. 20%  
Start-/functionerings-/beoordelingsgesprekken min. 80% 
Normvaardigheden executief personeel min. 90% 
31
Afgehandelde versus ingediende, rechtspositionele verzoeken (landsbesluiten) min. 90% 
Tabel 10 KSF personeel 2019 
  
                                                      
31
 Zoals een verzoek voor aanstelling, bevordering, waarnemingstoelage of einde ter beschikkingstelling (per Land), waarbij de 
termijn van vier maanden niet wordt overschreden. 
Pagina 41 van 42 
 

