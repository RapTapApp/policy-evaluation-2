 
  
 
 
 
 
 
 
 
 
JAARWERKPLAN 2014 
 
 
 
 
 
 
DOELEN EN ACTIVITEITEN  
 
INSPECTIE VAN HET ONDERWIJS 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Utrecht, september 2013 
 

 
Voorwoord  
Effectief toezicht voor goed onderwijs, dat is ook in 2014 ons motto. Als 
toezichthouder willen we vooral effectief zijn. En dat zijn we als we met ons toezicht 
de kwaliteit van het onderwijs bevorderen. Met die bril op bepalen we onze concrete 
toezichtactiviteiten en – in samenspraak met de politiek - de richting waarin het 
toezicht zich ontwikkelt. 
 
Dit jaarwerkplan gaat vooral over onze concrete toezichtactiviteiten in 2014. 
Tegelijkertijd zal 2014 voor de inspectie vooral in het teken staan van ontwikkeling. 
De inspectie wil het toezicht, behalve voor de zwakke en zeer zwakke scholen ook 
effect laten hebben voor met name de grote groep gemiddeld presterende scholen. 
In het regeerakkoord van het kabinet Rutte II staat in de onderwijsparagraaf ‘Van 
goed naar excellent onderwijs’ dat het oordeel van de Inspectie van het Onderwijs 
zich ook zal gaan uitstrekken tot de categorieën ‘goed’ en ‘excellent’. De wijze 
waarop we deze differentiatie –van (zeer) zwak tot goed en excellent - vorm zullen 
geven, zal in de komende periode en voor een deel ook in 2014 duidelijk worden. 
We verwachten in augustus 2014 met pilots te kunnen beginnen. 
 
Ook de ontwikkeling en uitvoering van het geïntegreerde toezicht zullen in 2014 veel 
aandacht en energie vragen. Het gaat hierbij om de verdere integratie van 
kwaliteitstoezicht en financieel toezicht, met meer gebruikmaking van 
toekomstgerichte risico-indicatoren. De inspectie voert ook een programma uit 
waarbij zij de mogelijke financiële risico’s voor de continuïteit van instellingen eerder 
en scherper in beeld brengt en gericht intervenieert waar dat nodig is. Daarbij 
ontwikkelt de inspectie ook het toezicht op het bestuurlijk handelen. Dit bestuurlijk 
handelen komt met name in beeld als er sprake is van risico’s op het terrein van 
financiën en kwaliteit. Het toezicht wordt steeds meer maatwerk, afhankelijk van de 
risico’s op het gebied van kwaliteit, financiën en dus ook bestuurlijk handelen. 
Kortom: veel ontwikkeling en dynamiek in het toezicht. Dat vergt een grote inzet 
van onze organisatie.  
 
Een en ander maakt 2014 tot een transitiejaar met de ontwikkeling van nieuwe 
kaders, nieuwe werkwijzen en nieuwe objecten van toezicht. Intussen gaat het 
dagelijkse werk gewoon door.  
 
In hoofdstuk 1 staan onze doelen en onderzoeksvragen. We willen met ons toezicht 
bevorderen dat alle jongeren in Nederland goed onderwijs krijgen en het hele 
onderwijsstelsel goed functioneert. Het gaat daarbij om de kwaliteit van de 
onderwijsinstellingen en de kwaliteit van het stelsel. Daarbij staan de opbrengsten 
centraal. Daarnaast geven we in een meerjarige programmering speciale aandacht 
aan drie thema’s die de opbrengsten sterk bepalen en daarmee de kwaliteit van 
onderwijs en stelsel: de leraar, onderwijs aan leerlingen met een (extra) 
ondersteuningsbehoefte, en bestuurlijk handelen. 
 
Hoofdstuk 2 beschrijft onze feitelijke activiteiten. Het leeuwendeel van ons werk zit 
in het risicogericht toezicht op individuele instellingen. Waar het nodig is om 
aandacht te vragen voor en bij te dragen aan verbeteringen bij vraagstukken op het 
niveau van het onderwijsstelsel, hanteren we specifiek thematisch toezicht. Dit vindt 
vaak plaats in de vorm van onderzoek op een steekproef van instellingen. Verder 
voeren wij enkele bijzondere toezichtactiviteiten uit en werken we met andere 
partijen samen voor beter toezicht. 
 
 

 
 
 
INHOUD 
1 WAT ZIJN DE DOELEN VAN DE INSPECTIE IN 2014 EN VERDER?
 7 
1.1 DE KWALITEIT VAN HET ONDERWIJSSTELSEL ......................................... 7 
1.1.1 Stand van zaken binnen het stelsel ...................................... 7 
1.1.2 Kwaliteitsborging ............................................................... 8 
1.2 DE KWALITEIT VAN DE ONDERWIJSINSTELLINGEN ................................... 8 
1.2.1 Waarborgen van de kwaliteit van de onderwijsinstellingen ...... 8 
1.2.2 Waarborgen van de kwaliteit bij peuterspeelzalen en 
instellingen voor kinderopvang en vve .............................................. 9 
1.2.3 Bevorderen van de naleving van (wettelijke) voorschriften ...... 9 
1.3 CENTRALE ASPECTEN VAN KWALITEIT VAN HET ONDERWIJS ........................ 9 
1.3.1 Opbrengsten ..................................................................... 9 
1.3.2 Leerlingen met een (extra) ondersteuningsbehoefte ............. 11 
1.3.3 De leraar ........................................................................ 13 
1.3.4 Bestuurlijk handelen ......................................................... 14 
2 WAT DOET DE INSPECTIE EN HOE DRAAGT DIT BIJ AAN DE 
DOELSTELLINGEN? .........................................................................17 
2.1 TOEZICHT OP INSTELLINGEN ......................................................... 17 
2.1.1 Risicogericht toezicht ........................................................ 17 
2.1.2 Geïntensiveerd toezicht .................................................... 18 
2.1.3 Financieel rechtmatigheidstoezicht ..................................... 18 
2.1.4 Toezicht in het hoger onderwijs ......................................... 18 
2.1.5 Stelseltoezicht Groen onderwijs ......................................... 19 
2.1.6 Handhaving van de naleving van wettelijke voorschriften ...... 19 
2.1.7 Toezicht op andere instellingen .......................................... 21 
2.2 TWEEDELIJNSTOEZICHT OP KINDEROPVANG EN PEUTERSPEELZALEN ............ 22 
2.3 THEMATISCH EN OVERIG TOEZICHT ................................................. 22 
2.4 INNOVATIE EN ONTWIKKELING VAN HET TOEZICHT ................................ 23 
2.4.1 Toezicht 2020: van goed naar beter ................................... 23 
2.4.2 Verdere ontwikkeling van het geïntegreerd toezicht .............. 24 
2.4.3 Passend onderwijs en de leerling met een (extra) 
ondersteuningsbehoefte ................................................................ 24 
2.4.4 Ontwikkeling toezicht op private activiteiten in het onderwijs 25 
2.4.5 Effecten van toezicht ........................................................ 25 
2.5 SAMENWERKING IN TOEZICHT ....................................................... 25 
2.5.1 Samenwerking met andere toezichtinstanties ...................... 25 
2.5.2 Samenwerking bij opsporen van strafbare feiten .................. 26 
2.5.3 Internationale samenwerking ............................................ 26 
2.6 OVERIGE WETTELIJKE TAKEN ......................................................... 27 
2.6.1 Vertrouwensinspecteurs .................................................... 27 
2.6.2 Publieksvragen ................................................................ 27 
2.6.3 Adviezen en ontheffingen .................................................. 28 
3 HOE PRESENTEERT DE INSPECTIE HAAR BEVINDINGEN? .......29 
3.1 RAPPORTAGES OVER INDIVIDUELE INSTELLINGEN ................................. 29 
3.2 HET ONDERWIJSVERSLAG ............................................................ 29 
3.3 ANDERE RAPPORTAGES ............................................................... 30 
3.4 NIEUWSBRIEF .......................................................................... 30 
4 WAT KOST HET TOEZICHT DOOR DE INSPECTIE? ....................31 
  
 

 
 
 
1 Wat zijn de doelen van de inspectie in 2014 en verder? 
De Inspectie van het Onderwijs houdt toezicht op het Nederlandse onderwijs. De 
inspectie wil met het toezicht bevorderen dat:  
 zo veel mogelijk leerlingen onderwijs van goede kwaliteit krijgen in een veilige 
leeromgeving, waarbij in elk geval is voldaan aan de basiskwaliteit; 
 het Nederlandse onderwijsstelsel als geheel goed functioneert;  
 de scholen en de samenleving geïnformeerd worden over de staat van het 
onderwijs.  
 
Dit jaarwerkplan beschrijft de specifieke doelen en activiteiten waaraan de inspectie 
in 2014 zal werken. In dit hoofdstuk staan de doelen genoemd voor het niveau van 
het stelsel als geheel, voor de afzonderlijke scholen en voor de vier speerpunten van 
de inspectie. Het volgende hoofdstuk beschrijft alle werkzaamheden die de inspectie 
in 2014 verricht met het oog op deze doelen. 
 
In het voorwoord is al aangegeven dat de inspectie, met name ook in 2014, volop 
bezig is met de vernieuwing van haar toezicht. In het regeerakkoord van het kabinet 
Rutte II staat in de onderwijsparagraaf ‘Van goed naar excellent onderwijs’ dat het 
oordeel van de Inspectie van het Onderwijs zich ook zal gaan uitstrekken tot de 
categorieën ‘goed’ en ‘excellent’. De inzet is differentiatie in het toezicht, zodat de 
inspectie breder effectief is, met name ook voor de grote groep scholen die nu min 
of meer gemiddeld presteert. Het is de bedoeling dat de inspectie meer aandacht 
heeft voor het verbeterpotentieel van deze groep scholen die nu een 
basisarrangement heeft en weinig toezichtaandacht krijgt. Ook zal de inspectie gaan 
benoemen welke scholen goed of excellent zijn, en zal meer gewerkt gaan worden 
met goede voorbeelden. Dit alles onder het motto: ‘van goed naar beter’. 
 
Deze ontwikkeling alsmede ook de ontwikkeling en uitvoering van het geïntegreerde 
toezicht en het toezicht op het bestuurlijk handelen zullen in 2014 veel aandacht en 
energie vragen. Dit komt aan de orde in paragraaf 2.4.  
1.1 De kwaliteit van het onderwijsstelsel 
De inspectie wil bevorderen dat het onderwijsstelsel goed functioneert. Daartoe 
onderzoekt zij de kwaliteit van het stelsel. Met de resultaten van deze onderzoeken 
vestigt de inspectie de aandacht op zaken die goed gaan, maar brengt zij ook 
verbeterpunten onder de aandacht. Hiermee stelt zij de verantwoordelijken voor 
beleid en praktijk van onderwijs in staat gericht te werken aan verbetering.  
1.1.1 Stand van zaken binnen het stelsel 
De vraag die de inspectie jaarlijks wil beantwoorden, is ‘Hoe staat het ervoor met de 
kwaliteit van het Nederlandse onderwijsstelsel?’ Met het ‘stelsel’ wordt bedoeld het 
systeem van Nederlands onderwijs, gevormd door alle onderwijsinstellingen en –
niveaus in Nederland en de verbinding daartussen. De inspectie beoordeelt of dit 
systeem doeltreffend, maar ook doelmatig is. Zij gaat dus na in hoeverre het 
onderwijs voldoet aan de verwachtingen van de samenleving. Concreet betekent dit 
dat de inspectie onderzoekt of onderwijsdeelnemers erin slagen hun schoolperiode 
met het beoogde diploma af te sluiten, maar ook hoeveel tijd zij daarvoor nodig 
hebben en met welke resultaten zij dit doen. De inspectie onderzoekt hoe het stelsel 
zich ontwikkelt in de tijd en in vergelijking met andere landen aan de hand van 
cruciale indicatoren. Ook onderzoekt zij welke ontwikkelingen en risico’s zich in het 
stelsel voordoen. 
Pagina 7 van 34 
 
 

 
 
 
staan. De inspectie onderzoekt daarom (risico’s voor) de continuïteit van de 
besturen en kijkt voorts of de controle van de jaarrekeningen door accountants naar 
behoren wordt uitgevoerd. De inspectie wil financiële en juridische risico’s tijdig 
signaleren en aanpakken en zich op de hoogte houden van financiële ontwikkelingen 
in de onderwijssectoren als geheel.  
 
In gevallen waar instellingen te weinig kwaliteit leveren en/of niet voldoen aan 
financiële en wettelijke regels, stelt de inspectie dit vast en bevordert zij verbetering 
door de instellingen.  
1.2.2 Waarborgen van de kwaliteit bij peuterspeelzalen en instellingen voor 
kinderopvang en vve 
De peuterspeelzalen en instellingen voor kinderopvang staan onder toezicht van 
gemeenten. De inspectie wil dat gemeenten het toezicht uitvoeren volgens de 
wettelijke voorwaarden en dat ze dat niveau blijven vasthouden. Uiteindelijk heeft 
dit tot doel de kwaliteit van de voorzieningen zelf op een hoog niveau te brengen en 
te houden, zodat kinderen optimale ontwikkelingskansen krijgen.  
1.2.3 Bevorderen van de naleving van (wettelijke) voorschriften 
De inspectie wil de naleving van wettelijke regels en financiële voorschriften 
bevorderen, met name van die voorschriften die het meest van belang zijn voor de 
onderwijskwaliteit en de rechtmatige aanwending van financiële middelen. Hiervoor 
hanteert zij de methode van programmatisch handhaven. 
1.3 Centrale aspecten van kwaliteit van het onderwijs 
Bij het bevorderen van de onderwijskwaliteit van het stelsel en bij de afzonderlijke 
instellingen schenkt de inspectie in de eerste plaats aandacht aan de kwaliteit van 
de opbrengsten. Deze staan centraal. Daarnaast schenkt de inspectie aandacht aan 
drie andere thema’s die bepalend zijn voor de kwaliteit van het onderwijs(stelsel): 
onderwijs aan leerlingen met een (extra) ondersteuningsbehoefte, de leraar en het 
bestuur.  
De inspectie onderzoekt deze thema’s aan de hand van de volgende algemene 
3
vragen : 
 Zijn de opbrengsten van het onderwijs voldoende?  
 Gaan de scholen goed om met leerlingen met (een combinatie van) problemen 
die vastlopen in het onderwijs?  
 Zijn de vaardigheden en de professionalisering van leraren voldoende? 
 Zijn de kwaliteitszorg, het bestuur en de financiën in orde? 
 
Met de uitkomsten van de onderzoeken in het onderzoeksprogramma voor 2014 
stelt de inspectie belangrijke ontwikkelingen en problemen in het onderwijs in 
Nederland aan de orde voor het onderwijsveld, politiek en samenleving. Daarmee 
draagt zij actief bij aan de verbetering van de kwaliteit van onderwijs. Daar waar de 
afzonderlijke instellingen of het stelsel als geheel op deze vier hoofdthema’s 
tekortschieten, bevordert de inspectie verbetering. In meerjarig perspectief en 
specifiek voor 2014 wordt dat als volgt toegespitst. 
1.3.1 Opbrengsten 
De inspectie wil dat de leerresultaten van alle leerlingen in Nederland op een 
optimaal niveau komen, zodat leerlingen voldoende kennis en vaardigheden 
verwerven om een rol in de samenleving te kunnen vervullen. Opbrengsten van 
                                                
3 De formulering van vragen in deze paragrafen impliceert niet dat elke vraag ook leidt tot een afzonderlijk 
onderzoek. Beantwoording van vragen kan gebeuren via gegevensverzameling in regulier toezicht, vierjarig 
onderzoek, literatuuronderzoek etc. In hoofdstuk 2 staat beschreven welke onderzoeksvormen de inspectie 
hanteert.  
Pagina 9 van 34 
 
 

 
 
 
halen die vergelijkbaar zijn met het regulier onderwijs. Voor een grote deelpopulatie 
geldt echter dat ze lagere prestaties zullen halen.  
 
De inspectie gebruikt het begrip ‘ontwikkelingsperspectief’ om dit verschil in 
opbrengstverwachting aan te geven. De onderwijsprestaties kunnen worden getoetst 
aan de mate waarin het ontwikkelingsperspectief wordt gerealiseerd. De inspectie 
wil daarvoor de criteria bepalen en nagaan welke opbrengstinformatie beschikbaar is 
om te kunnen gebruiken. Op grond daarvan ontwikkelt zij een blauwdruk voor een 
opbrengstenmodel. Relevant daarbij zijn tevens de loopbaan in het vervolgonderwijs 
en de arbeidsmarktpositie na afloop van de schoolloopbaan. 
 
d. Hoe ontwikkelen zich selectie en toegankelijkheid in het hoger onderwijs? 
 
Het hoger onderwijs kent een structurele spanning tussen toegankelijkheid en het 
streven naar kwaliteit en studiesucces. Enerzijds richten instellingen zich op 
verhoging van de kwaliteit van het onderwijs en de inrichting daarvan. Anderzijds 
willen ze een betere allocatie van studenten realiseren via betere intake en matching 
en zien we meer selectieve maatregelen, zoals decentrale selectie, toegangsselectie 
bij met name excellente opleidingen, een strenger bindend studieadvies dat 
uitgebreid wordt naar hogere leerjaren en veranderingen in de doorstroommaster en 
de schakelende programma’s. De cumulatie van dergelijke maatregelen roept de 
vraag op of dit gevolgen heeft voor de toegankelijkheid van het hoger onderwijs, 
zowel de bachelor- als de masterfase, in het bijzonder voor specifieke groepen zoals 
allochtonen, studenten uit lagere sociaal economische milieus en voor mbo-ers.  
De inspectie voert een verkenning uit naar veranderingen die mogelijk van invloed 
zijn op de toegankelijkheid, en naar de gevolgen voor de feitelijk instroom in het 
hoger onderwijs. 
 
e. Wat is de stand van zaken voor centrale aspecten van de sociale opbrengsten 
van onderwijs in het po? Hoe kan de pilot sociale kwaliteit worden vertaald naar 
het reguliere toezicht?  
 
De inspectie zal de sociale kwaliteit van het onderwijs een grotere plaats geven in 
het toezicht. Daarvoor wordt een stapsgewijze aanpak gevolgd, waarin ervaring 
wordt opgedaan waarmee, ook in overleg met het veld, een goede werkwijze kan 
worden gekozen. De pilot sociale kwaliteit in po loopt door in het eerste kwartaal 
van 2014. Mede aan de hand van de opbrengst van deze pilot zal in 2014 worden 
bepaald hoe de sociale opbrengsten een plaats krijgen in het reguliere toezicht.  
1.3.2  Leerlingen met een (extra) ondersteuningsbehoefte 
Met de meeste kinderen en jongeren in Nederland gaat het goed, ook in het 
onderwijs. Toch zijn er ook kinderen en jongeren die op de een of andere manier 
risico lopen op een problematische schoolloopbaan, soms zelfs met uitval tot gevolg. 
 
De inspectie wil met haar toezicht de kwaliteit van het onderwijs aan leerlingen die 
zonder extra ondersteuning een groter risico lopen op een problematische 
schoolloopbaan bevorderen. De inspectie vat de ondersteuningsbehoefte breed op, 
zowel wat betreft de aard van het aanbod – in en buiten de school - als de aard van 
de problematiek. De problemen waardoor leerlingen een beroep op passende 
ondersteuning moeten doen zijn zeer divers, van leer- of gedragsproblemen, fysieke 
beperkingen of psychische problemen of een instabiele thuissituatie tot 
hoogbegaafdheid. Als in het onderwijs aan deze leerlingen rekening wordt gehouden 
met hun behoeften, vergroot dit hun kans op succes en goede 
onderwijsopbrengsten. Passend onderwijs (zie ook paragraaf 2.4.2) speelt hierin een 
belangrijke rol. 
Pagina 11 van 34 
 
 

 
 
 
 
e. In welke mate weten vo-scholen achterstanden bij leerlingen te bestrijden? 
 
Vaak komen leerlingen met grote achterstanden in kennis en vaardigheden naar het 
vo. Zij kunnen nieuwe kennis veel minder succesvol vergaren en hebben vaak 
blijvend last van hun achterstanden. 
De inspectie gaat onderzoeken hoe ver scholen zijn met het bestrijden van 
achterstanden. De inspectie wil de inzichten die dit oplevert vertalen naar 
handreikingen voor het veld. 
 
f. Wat is de kwaliteit van het onderwijs aan nieuwkomers? 
 
De inspectie gaat een bestandsopname doen bij de EOA-scholen (Eerste Opvang 
Anderstaligen). De inspectie bezoekt in 2014 27 van de tachtig EOA-scholen. De 
inspectie zal over de bestandsopname rapporteren in het Onderwijsverslag 2017. De 
eerste uitkomsten van deze bezoeken zullen worden gebruikt om verslag te doen in 
het Onderwijsverslag van 2015. Het onderzoek is primair een probleemverkenning.  
1.3.3 De leraar 
De inzet en de kwaliteiten van leraren zijn essentiële voorwaarden voor goed 
onderwijs. Als leraren opbrengstgericht werken en inspelen op de verschillen tussen 
leerlingen (speciaal die leerlingen met een extra ondersteuningsbehoefte), komt dat 
de opbrengsten van het onderwijs ten goede.  
 
In het laatste Onderwijsverslag concludeert de inspectie dat de opleidingen voor 
leraren meer aandacht kunnen schenken aan de verwerving van complexe 
vaardigheden als differentiëren naar niveau, in de opleidingen zelf of in de daarop 
volgende praktijk. Voor leraren die al werkzaam zijn in het onderwijs kunnen 
professionaliseringsactiviteiten hierbij helpen. Daarbij is wel steun van het eigen 
team, de schoolleiding en het bestuur nodig. 
 
4
De inspectie wil met haar activiteiten de kwaliteit van het leraarschap bevorderen. 
Bij de activiteiten gericht op de leraar onderscheidt de inspectie de kwaliteit van de 
leraar voor de klas, de (benutting van de) professionele ruimte en de 
professionalisering van leraren. De inspectie wil betere kwaliteit bevorderen door te 
laten zien wat goed gaat en wat niet, en met name ook welke 
verbetermogelijkheden er zijn.  
 
De inspectie streeft ernaar dat de komende jaren: 
 een groter deel van de leraren de basisvaardigheden en complexe 
vaardigheden beheerst; 
 de beginnende leraren zich sneller ontwikkelen. 
Op deze punten zal de inspectie de ontwikkelingen in 2014 monitoren en 
onderzoeken. Daarbij hanteert de inspectie de volgende onderzoeksvragen. 
 
a. Welke verbeteringen vinden er plaats in de lerarenopleidingen en daarmee in het 
leraarschap? 
 
De inspectie doet in 2014 op de volgende punten onderzoek naar de 
lerarenopleidingen: 
 De ervaringen van beginnende leraren in po, vo en mbo met hun 
lerarenopleiding (uitloop van onderzoek in 2013). Hierbij wordt specifiek 
gekeken naar onderdelen van het opleiden in de school. 
                                                
4 Waar onderzoeken betrekking hebben op het  hoger onderwijs, vindt afstemming plaats met de NVAO. 
Pagina 13 van 34 
 
 

 
 
 
 de raden van toezicht beter gaan functioneren.  
De inspectie zal deze ontwikkelingen daarom in 2014 nauwgezet monitoren en 
onderzoeken. Voor 2014 heeft de inspectie de volgende onderzoeksvragen. 
 
a. Welke verschillen zijn er tussen besturen met scholen/opleidingen van 
voldoende of goede kwaliteit en besturen met veel zwakke en zeer zwakke 
scholen/opleidingen?  
 
Hierbij gaat het onder andere om het volgende: 
Welke factoren verklaren het achterblijven van de kwaliteitszorg/kwaliteitsborging ? 
Besturen moeten hun kwaliteitszorg en kwaliteitsborging in orde hebben omdat dit 
een essentiële voorwaarde is voor een duurzame kwaliteit(sverbetering). Dit is bij 
veel besturen nog niet het geval (vergelijk het onderzoek naar de staat van de 
instelling bve). Er is meer inzicht nodig in de oorzaken hiervan. 
 
In het verlengde hiervan zal de inspectie onderzoeken wat onderscheidende factoren 
zijn die ertoe doen bij goede besturen. Om de kwaliteit van het bestuurlijk handelen 
te stimuleren is het van belang meer inzicht te krijgen in de factoren die een 
doorslaggevende rol spelen bij goede besturen. Hoe sturen deze besturen op 
kwaliteit? Hoe ziet hun kwaliteitszorg eruit, wat is hierbij de rol van 
jaarverslaglegging en wat is effectief bestuurlijk handelen? Sturen deze besturen 
bijvoorbeeld meer op de kwaliteit van het personeel en is hun strategisch 
risicomanagement beter? 
 
b. Hoe ontwikkelt zich het interne toezicht in po en ec? 
 
In het Onderwijsverslag 2011-2012 heeft de inspectie aangegeven dat het intern 
toezicht nog onvoldoende functioneert als controlemechanisme voor de kwaliteit én 
de financiën van de onderwijsinstellingen. Ook uit diverse andere onderzoeken blijkt 
dat het functioneren van het intern toezicht nog in de kinderschoenen staat. Willen 
onderwijsinstellingen bestuurlijk beter gaan functioneren dan is een verdere 
professionalisering van het intern toezicht nodig. Het is van belang deze 
ontwikkeling te (blijven) volgen, waarbij de grote verschillen in omvang tussen 
besturen en de daarmee samenhangende bestuurlijke structuur een belangrijk 
aandachtspunt is. 
 
c. Wat is de kwaliteit van de jaarverslaggeving (jaarrekening en bestuursverslag) 
als bron voor de verantwoording van de onderwijsinstelling?  
 
Het jaarverslag (jaarrekening en met name bestuursverslag) is een belangrijk 
middel voor besturen en toezichthouders om zich op basis van openbare informatie 
beleidsmatig te verantwoorden naar de buitenwereld. In bve en ho is de laatste 
jaren aan de hand van een analysemodel een nadere analyse gemaakt van een 
aantal jaarverslagen. In het funderend onderwijs is dat nog niet systematisch 
gebeurd. In de nabije toekomst moet het jaarverslag een meer belangrijke rol gaan 
spelen in de risicoanalyse die de inspectie uitvoert. In dat perspectief wordt op basis 
van een representatieve steekproef een aantal jaarverslagen uit het funderend 
onderwijs geanalyseerd. De analyse van de jaarverslagen richt zich zowel op de 
wettelijke vereisten, als op een verkenning van mechanismen van (in)effectief 
bestuurlijk handelen en strategisch risicomanagement. In de nabije toekomst zal 
een analyse van de jaarverslagen een integraal onderdeel worden van het regulier 
toezicht. 
 
d. Hoe is de kwaliteit van het onderwijs en de examens bij kleine bve-opleidingen? 
 
Pagina 15 van 34 
 
 

 
 
 
2 Wat doet de inspectie en hoe draagt dit bij aan de 
doelstellingen?  
In hoofdstuk 1 is toegelicht wat de inspectie in 2014 wil bereiken en te weten wil 
komen. In dit hoofdstuk volgt een beschrijving van de activiteiten die de inspectie in 
dat jaar heeft voorzien om de doelstellingen te bereiken en de vernieuwingen die 
plaatsvinden ter verdere ontwikkeling van het toezicht.  
2.1 Toezicht op instellingen  
De inspectie oefent toezicht uit op de kwaliteit van het onderwijs bij de 
onderwijsinstellingen in Nederland, met uitzondering van het hoger onderwijs, waar 
inspectie en NVAO beide een aanvullende rol in de borging vervullen. Dit toezicht 
draagt bij aan goed onderwijs voor alle leerlingen in Nederland, doordat instellingen 
die onvoldoende onderwijskwaliteit bieden, geïdentificeerd worden en via 
intensivering van het toezicht aangezet worden tot verbetering. Daarnaast geeft de 
inspectie scholen en instellingen inzicht in de sterke en zwakke punten van hun 
onderwijs door ze te beoordelen en te vergelijken met de rest van de Nederlandse 
onderwijspraktijk. Het publieke karakter van de beoordelingen draagt nog eens 
extra bij aan kwaliteitsverbetering. Het toezicht op de scholen en instellingen vormt 
veruit het grootste deel van het werk van de inspectie. 
2.1.1 Risicogericht toezicht 
Jaarlijks onderzoekt de inspectie elke school of instelling door middel van een 
risicoanalyse. Per augustus 2013 werkt de inspectie met een nieuw, geïntegreerd 
risicomodel. Het gaat hierbij om de integratie van kwaliteitstoezicht en financieel 
toezicht. In de geïntegreerde risicoanalyse vormt de inspectie zich een beeld van de 
mogelijke risico’s aan de hand van een aantal kengetallen. Daarbij maakt de 
inspectie ook gebruik van (financiële) variabelen die mogelijke toekomstige risico’s 
in beeld brengen. De insteek is toezicht per bestuur. Indien de risicoanalyse daartoe 
aanleiding geeft, voert de inspectie een gesprek met het bestuur. Dit gesprek gaat 
over het integrale risicobeeld. Na het gesprek bepaalt de inspectie welke onderdelen 
voor een inspectieonderzoek in aanmerking komen. Daarbij kan de inspectie behalve 
naar kwaliteit en financiën zo nodig ook naar het bestuurlijk handelen kijken als 
oorzaak van mogelijke tekortkomingen. Als bij een dergelijk onderzoek inderdaad 
ernstige tekortkomingen worden geconstateerd, leidt dit tot geïntensiveerd toezicht 
op de school of opleiding, die dan als (zeer) zwak wordt aangewezen (zie ook 2.1.2).  
 
In het middelbaar beroepsonderwijs houdt de inspectie tevens toezicht op de 
examenkwaliteit. In het hoger onderwijs let zij vooral op de mate waarin de 
instelling wet- en regelgeving naleeft over het verzorgen van onderwijs, het 
toepassen van de vooropleidingseisen bij toelating van studenten, het afnemen van 
examens en promoties en het uitreiken van diploma’s. Verder kan de inspectie bij 
signalen of incidenten een onderzoek instellen naar de kwaliteit van het onderwijs of 
de naleving van wettelijke voorschriften.  
 
Om ervoor te zorgen dat de inspectie een beeld heeft van de kwaliteit van het 
onderwijs op elke onderwijsinstelling in Nederland, wordt elke school in het primair 
en voortgezet onderwijs en het (voortgezet) speciaal onderwijs minimaal eens per 
vier jaar betrokken bij een (fysieke) vorm van inspectieonderzoek. Dit gebeurt in 
principe binnen het risicogestuurde toezicht, maar ook betrokkenheid bij andere 
vormen van onderzoek is mogelijk. In het middelbaar beroepsonderwijs voert de 
inspectie daarnaast driejaarlijks een instellingsanalyse uit. Daarin wordt de Staat 
Pagina 17 van 34 
 
 

 
 
 
 De algemene taak om de naleving van wettelijke voorschriften te beoordelen en te 
bevorderen doet zich voor bij al deze onderdelen. Op stelselniveau gaat het niet 
alleen om de kwaliteit maar ook om het bevorderen van de naleving van 
voorschriften bij meerdere instellingen. Als onderdeel van de evaluatie van de Wet 
Versterking Besturing zal de inspectie in 2014 onderzoek doen naar het functioneren 
van examencommissies in het hoger onderwijs. Op instellingsniveau gaat het bij 
incidenten om de naleving van aan de orde zijnde voorschriften door de 
desbetreffende instelling. De NVAO onderzoekt periodiek, en indien nodig bij 
incidenten, de kwaliteit van de opleidingen in het hoger onderwijs en - op verzoek – 
de kwaliteit van de kwaliteitszorg van de instellingen. 
 
Het toezicht betreft zowel onderwijs bij bekostigde instellingen als dat bij niet 
bekostigde rechtspersonen voor hoger onderwijs. Het financieel toezicht betreft 
echter alleen de bekostigde instellingen, met uitzondering van de advisering over 
het recht van rechtspersonen om graden te verlenen, waarvoor ook de financiële 
continuïteit getoetst wordt. Ook bij incidenten waarbij de belangen van studenten 
aan de orde zijn, kan de inspectie de financiële continuïteit bij rechtspersonen 
onderzoeken. 
2.1.5 Stelseltoezicht groen onderwijs 
De inspectie ziet namens de minister van EZ toe op de kwaliteit van het onderwijs 
op alle onderwijsinstellingen die in Nederland groen onderwijs verzorgen, met als 
centrale vraag voor de groene onderwijskolom: ‘Functioneren onze instellingen voor 
groen voortgezet onderwijs, middelbaar respectievelijk hoger beroepsonderwijs en 
wetenschappelijk onderwijs voldoende?’. Dit leidt tot een jaarlijks stelselbeeld van 
het groene onderwijs in het Onderwijsverslag. In 2014 onderzoekt de inspectie de 
methodologie om te komen tot een jaarlijks stelselbeeld van de groene sector (met 
de Universiteit Maastricht), met aandacht voor de kwaliteit van de in- door en 
uitstroom tussen de onderwijstypen en de aansluiting onderwijs-arbeidsmarkt. 
2.1.6 Handhaving van de naleving van wettelijke voorschriften 
De inspectie bevordert de naleving van wettelijke voorschriften. Dit doet zij door 
voorlichting te geven, maar ook door te interveniëren. De zwaarte van interventies 
wordt logisch opgebouwd, van een lichte interventie door een inspecteur die leidt tot 
het alsnog voldoen aan de regels, tot een zware interventie als het opleggen van 
een sanctie in de sfeer van de bekostiging. Het eerste doel van het 
handhavingsbeleid is om gedragsverandering te bewerkstelligen. Daarin neemt 
handhavingscommunicatie in toenemende mate een belangrijke plaats in. 
Het mandaat van de inspectie om sancties op te leggen wordt geregeld in de Wet op 
het onderwijstoezicht (WOT). De beleidsregel financiële sancties voor bekostigde 
onderwijsinstellingen bevat het sanctiebeleid, als sluitstuk van het 
handhavingsbeleid. De beleidsregel is bedoeld om helderheid te bieden over de wijze 
waarop de minister van OCW (voor zover het groen onderwijs betreft de minister 
van EZ) gebruikmaakt van zijn bevoegdheid om sancties op te leggen. Dat 
bevordert de rechtszekerheid voor scholen en instellingen.  
 
De inspectie hanteert het uitgangspunt van het programmatisch handhaven. Ze 
weegt af welke wettelijke voorschriften het meest van belang zijn voor de 
onderwijskwaliteit en de rechtmatige aanwending van publieke middelen. Jaarlijks 
kiest de inspectie een aantal onderdelen van wet- en regelgeving die gericht 
aandacht krijgen. 
 
De inspectie stelt dus prioriteiten. Daarnaast wijst zij instellingen op de plicht tot 
naleving van regels als zij in de dagelijkse toezichtpraktijk op dat vlak 
tekortkomingen tegenkomt. De inspectie controleert dit vervolgens ook. 
Pagina 19 van 34 
 
 

 
 
 
 onderwijs- en examenregeling; 
 studielast; 
 examinering en diplomering; 
 kwaliteitsborging en bestuur; 
 inspraak en rechtsbescherming; 
 jaarverslaglegging door bekostigde en niet bekostigde instellingen. 
2.1.7 Toezicht op andere instellingen 
Toezicht op instellingen voor vve 
De inspectie houdt op vroegscholen (groep 1 en 2 van de basisscholen) en 
voorscholen (kinderopvang en peuterspeelzalen; voor toezicht daarop, zie 2.2.1 en 
2.2.2) toezicht op de kwaliteit van de voor- en vroegschoolse educatie.  
In 2012 is de vve-bestandsopname afgerond. De inspectie is in 2013 overgegaan op 
het signaalgestuurde toezicht, wat inhoudt dat op basis van signalen besloten wordt 
waar en welk vve-toezicht wordt uitgevoerd door heel Nederland. Daarnaast 
onderzoekt de inspectie in het kader van de monitoring van de bestuursafspraken 
van het ministerie van OCW de kwaliteit van vve in de vier grootste steden (G4) en 
de gemeenten van de G32. 
 
Niet-bekostigde scholen 
In 2014 bezoekt de inspectie ook scholen voor primair en voortgezet onderwijs die 
niet door de overheid bekostigd worden, de zogenaamde B3-scholen. Scholen waar 
risico is op onvoldoende kwaliteit hebben prioriteit, evenals nieuw startende scholen.  
De inspectie toetst scholen of voldaan is aan de voorwaarden van de Leerplichtwet. 
Als colleges van B&W voor de vraag staan of een onderwijsvoorziening een ‘school in 
de zin van de leerplichtwet 1969’ is, brengt de inspectie hierover advies uit.  
 
Zelfstandige exameninstellingen 
Op alle zelfstandige exameninstellingen in het voortgezet onderwijs past de inspectie 
in 2014 het betreffende toezicht- en handhavingskader toe.  
 
Internationale scholen in Nederland 
Conform de Regeling buitenlandse en internationale scholen houdt de inspectie 
toezicht op de lessen Nederlandse taal aan leerlingen met (ook) een Nederlands 
paspoort op internationale scholen in Nederland. Dit is een zeer sobere vorm van 
toezicht, omdat deze onderwijsinstellingen al onder toezicht van een buitenlandse 
inspectie vallen, dan wel door internationale onderwijsorganisaties geaccrediteerd 
zijn.  
 
Nederlandse scholen in het buitenland 
De inspectie houdt toezicht op meer dan driehonderd Nederlandse 
onderwijsinstellingen in het buitenland. Deze instellingen zijn scholen voor primair 
en voortgezet onderwijs, onderwijslocaties waar uitsluitend Nederlandse taal en 
cultuur wordt gegeven en instellingen voor afstandsonderwijs.  
 
Europese scholen in Nederland 
Het toezicht op Europese scholen in Nederland valt onder verantwoordelijkheid van 
de Raad van Inspecteurs, waarin de inspectie vertegenwoordigd is met één 
inspecteur voor primair en één voor voortgezet onderwijs.  
Deze inspecteurs houden toezicht op de kwaliteit van onderwijs in Europese scholen 
door zogenaamde ‘whole school inspections’ uit te voeren. De raad houdt zich 
daarnaast bezig met curriculumontwikkeling, nascholing en de European 
Baccalaureate. Dit toezicht voert de inspectie risicogericht uit. De risico-inschatting 
gebeurt op basis van de jaarverslagen en signalen. 
 
Pagina 21 van 34 
 
 

 
 
 
In de onderzoeken binnen de vier eerder genoemde thema’s wordt het functioneren 
van aspecten van het stelsel of de samenhang daartussen op stelselniveau 
onderzocht. Daartoe verricht de inspectie instellingsoverstijgende 
themaonderzoeken en data-analyses, literatuuronderzoek en case studies. De 
inspectie wil een representatief beeld geven van het onderwijsstelsel. Daarom voert 
zij onderzoeken uit op scholen, die steekproefsgewijs zijn geselecteerd.  
Sommige onderzoeken worden uitgevoerd als onderdeel van de vierjaarlijkse 
bezoeken aan scholen. Nieuwe toezichtinstrumenten worden getest in pilots voordat 
ze definitief deel uitmaken van de werkwijze van de inspectie. 
 
Indien op het terrein van toezicht kinderopvang de behoefte ontstaat aan een 
thematisch onderzoek, dan stemt het ministerie van SZW dit af met de inspectie (of 
andersom). Zo zal in 2014 de inspectie een evaluatie-onderzoek houden onder 
gemeenten en GGD’en naar de resultaten van het Model risicogericht toezicht van 
GGD Nederland. 
2.4 Innovatie en ontwikkeling van het toezicht 
De inspectie ontwikkelt en vernieuwt permanent het toezicht om de gestelde doelen 
te bereiken en vragen te kunnen beantwoorden. Zij sluit aan bij de vele 
veranderingen in het onderwijs zelf, in de bestuurlijke verhoudingen in het onderwijs 
en in de maatschappelijke ontwikkelingen, vragen en prioriteiten.  
2.4.1 Toezicht 2020: van goed naar beter 
Het risicogerichte toezicht heeft aantoonbaar effect gehad en zet zeer zwakke en 
zwakke scholen flink in beweging. Om bij te dragen aan verdere 
kwaliteitsverbetering wil de inspectie de komende jaren in haar toezicht alle scholen 
in Nederland stimuleren. Dat gaat de inspectie doen door meer differentiatie in haar 
werkwijze en oordelen aan te brengen, door gerichte feedback te geven en door 
actieve openbaarmaking van een kwaliteitsprofiel en - oordeel. Maar ook door op 
andere manieren zowel leerlingen en hun ouders als leraren zelf met de uitkomsten 
van toezicht te bereiken. Om dit gedifferentieerde toezicht mogelijk te maken 
zoeken we vanaf 2014 naar een nieuwe balans in het verzamelen van informatie 
door de inspectie en door scholen zelf. We zetten op 1 augustus 2014 in het 
funderend onderwijs de eerste stappen met gedifferentieerd toezicht en monitoren 
vanaf de start goed de effecten. De jaren daarna bouwen we daar op verder en 
breiden we het uit naar het middelbaar beroepsonderwijs. 
 
Excellente scholen 
De inspectie levert op dit moment opbrengstgegevens aan de onafhankelijke jury die 
jaarlijks een aantal scholen aan de minister voordraagt voor het officiële predicaat 
‘Excellente school’. Op basis van de inspectiegegevens maakt de jury een 
voorselectie. Naast opbrengsten spelen in de jurybeoordeling ook andere zaken een 
rol. 
De inspectie neemt in 2014 een groot deel van de secretarisrol van de jury over van 
OCW. Ook na de start van gedifferentieerd toezicht kunnen scholen zichzelf 
aanmelden om het predicaat “Excellent” te verkrijgen. Denkbaar is dat dan de 
verbinding met gedifferentieerd toezicht wordt gelegd door de eis neer te leggen dat 
de school wel eerst als “goed” wordt beoordeeld. 
 
Stelseltoezicht 
In 2014 vindt onderzoek en ontwikkeling plaats die gericht is op verbetering van het 
stelseltoezicht. In 2014 wil de inspectie in dit kader de volgende activiteiten 
verrichten: 
Pagina 23 van 34 
 
 

 
 
 
Aan het eind van het onderzoek bespreekt de inspectie haar bevindingen met het 
bestuur en het management van het samenwerkingsverband en legt zij de 
bevindingen neer in een verslag. 
  
2.4.4 Ontwikkeling toezicht op private activiteiten in het onderwijs 
De Inspectie van het Onderwijs houdt vanaf 2012 toezicht op de private activiteiten 
van onderwijsinstellingen. In opdracht van de minister doet de inspectie een 
inventariserend veldonderzoek in alle onderwijssectoren. Het gaat hierbij om 
onderzoek naar onder meer de aard, de omvang en de risico’s van private 
activiteiten. Ook wordt gekeken naar de meerwaarde voor het onderwijs/onderzoek 
of mogelijke andere motieven voor private activiteiten. De onderzoeken bij de 
instellingen lopen tot en met 2014 en leiden onder andere tot een risico-
inventarisatie. De onderzoeksresultaten zullen enerzijds worden gebruikt voor het zo 
nodig aanvullen of aanpassen van de kaders voor het toezicht. De resultaten kunnen 
anderzijds handvatten bieden voor verduidelijking of bijstelling van het beleid en de 
regelgeving. 
 
2.4.5 Effecten van toezicht 
Een van de prioriteiten is de effectiviteit van het werk van de inspectie in toezicht en 
communicatie. Het toezicht draagt aantoonbaar bij aan de kwaliteit van scholen en 
instellingen en van het onderwijsstelsel als geheel. De inspectie wil in 2014 het 
effect meten van toezicht op scholen en instellingen, toezicht op het stelsel en 
communicatie. Bij de geplande onderzoeken in 2014 zal de inspectie expliciet 
nagaan of er in het onderzoeksontwerp ruimte is om het verschil tussen bepaalde 
(nieuwe) vormen van toezicht vast te stellen.  
Dat kan betekenen dat bij de ontwikkeling van nieuwe kaders expliciet het verschil 
wordt onderzocht tussen het effect van het oude en het nieuwe kader op scholen en 
de effecten van verschillende vormen van toezicht of communicatie. In de sector 
beroepsonderwijs en volwasseneneducatie loopt reeds een evaluatie om vast te 
stellen of de doelen van het nieuwe toezichtkader worden behaald.  
 
2.5 Samenwerking in toezicht  
Bepaalde onderdelen van het onderwijssysteem raken aan bijvoorbeeld de 
gezondheidszorg en de jeugdzorg. Om effectief te werken, zoekt de inspectie op 
deze terreinen samenwerking met andere inspectiediensten, koepelorganisaties van 
inspectiediensten en organisaties voor onderwijsinspectie in andere landen.  
Het deelnemen aan internationale samenwerkingsactiviteiten wordt binnen de 
inspectie nadrukkelijk gezien als een bijdrage aan professionalisering van zowel 
individuele medewerkers als van de organisatie. 
2.5.1 Samenwerking met andere toezichtinstanties  
 
Inspectieraad 
In de Inspectieraad werkt de inspectie samen met de tien andere 
rijksinspectiediensten. De Inspectieraad coördineert de samenwerking in toezicht 
van algemene aard en voert besluiten van het kabinet uit. De Inspectie van het 
Onderwijs is in de Inspectieraad domeinhouder van het toezicht op de kinderopvang.  
 
STJ 
De inspectie participeert ook in het Samenwerkend Toezicht Jeugd (STJ), dat verder 
wordt gevormd door de Inspectie voor de Gezondheidszorg, de Inspectie Jeugdzorg, 
Pagina 25 van 34 
 
 

 
 
 
ten behoeve van het onderwijsverslag en om eigen onderzoeksresultaten te 
benchmarken met internationale ontwikkelingen 
Talrijke internationale delegaties bezoeken de Nederlandse inspectie om kennis te 
nemen van de risicogerichte benadering van het toezicht. Naar verwachting zullen 
zulke bezoeken ook in 2014 plaatsvinden. 
2.6 Overige wettelijke taken 
Om een veilige leeromgeving voor alle leerlingen en kinderen in de kinderopvang in 
Nederland te garanderen, is het nodig dat er een plek is waar belanghebbenden in 
het onderwijs terechtkunnen als de veiligheid in het geding is of als zij zich afvragen 
of die in het geding is. 
De inspectie stelt daarom speciale vertrouwensinspecteurs aan, heeft een loket voor 
publieksvragen en spreekt zich in enkele situaties uit over de leerplicht.  
2.6.1 Vertrouwensinspecteurs 
De inspectie heeft vertrouwensinspecteurs, die meldingen in het kader van seksuele 
intimidatie en seksueel misbruik, fysiek en psychisch geweld, discriminatie en 
radicalisering in het onderwijs behandelen. De vertrouwensinspecteurs fungeren als 
aanspreekpunt en adviseren over en begeleiden bij de eventueel te nemen stappen, 
zoals het indienen van een melding of het doen van aangifte. Ook in Caribisch 
Nederland zijn de vertrouwensinspecteurs actief.  
In situaties waarbij de inzet van een vertrouwensinspecteur gewenst is, kan dit 
worden aangemeld bij het centraal meldpunt vertrouwensinspecteurs. Alle 
meldingen worden geregistreerd.  
Eenvoudige meldingen worden meteen afgehandeld; complexe meldingen worden 
intensief door een vertrouwensinspecteur begeleid.  
De vertrouwenszaken die de vertrouwensinspecteurs behandelen, hebben een 
belangrijke signaalfunctie. De casuïstiek maakt zichtbaar wat zich meestal aan het 
oog van beleid, bestuur en toezicht onttrekt.  
Het is daarom mede een taak van de vertrouwensinspecteurs om de ernst en 
omvang van de meldingen te analyseren en op basis daarvan – in eerste instantie 
intern – maatschappelijke thema’s te agenderen.  
De taak van de vertrouwensinspecteurs is sinds 1 juli 2013 uitgebreid met 
meldingen over kinderdagverblijven, buitenschoolse opvang, peuterspeelzalen en 
gastgezinnen voor kinderen van 0 tot 4 jaar. Het gaat hierbij om meldingen in het 
kader van zedenmisdrijven en mishandeling. Kinderopvang valt onder het ministerie 
van Sociale Zaken en Werkgelegenheid, waaraan de inspectie in 2014 regelmatig 
rapporteert over het aantal en de intensiteit van de meldingen. 
2.6.2 Publieksvragen 
In 2014 verwacht het Loket Onderwijsinspectie zo’n 11.000 vragen via het 
contactformulier op de website van de inspectie te beantwoorden. Daarnaast 
verwacht het Loket ongeveer 15.000 telefoongesprekken af te handelen. Het Loket 
Onderwijsinspectie wil de doorlooptijd van de beantwoording van telefonische 
vragen en vragen per mail verlagen en minimaal aan de normen van de Nationale 
Ombudsman voldoen. 
Het Loket is het eerste aanspreekpunt voor alle vragen van scholen, besturen, 
ouders, leerlingen en anderen die bij de inspectie binnenkomen.  
Informatie Rijksoverheid (voorheen Postbus 51) doet de telefonische 
eerstelijnsopvang voor ouders en leerlingen voor de Inspectie van het Onderwijs.  
De publieksvragen vormen een belangrijke bron voor de signalen waarop het 
risicogericht toezicht wordt gebaseerd (zie 2.1.1).  
Pagina 27 van 34 
 
 

 
 
 
3 Hoe presenteert de inspectie haar bevindingen? 
De inspectie informeert scholen en de samenleving over de staat van het onderwijs.  
De inspecteurs bespreken de bevindingen die gedaan zijn tijdens een 
inspectiebezoek met schoolbesturen en schoolleiders van de desbetreffende school. 
Dit is een belangrijk deel van de communicatie over toezichtbevindingen. Daarnaast 
wordt ook schriftelijk gerapporteerd over de uitkomsten van inspectieonderzoek. 
3.1 Rapportages over individuele instellingen 
De inspectie rapporteert haar bevindingen schriftelijk aan de school en voert 
daarover zo nodig een gesprek met de school. Informatie over het 
toezichtarrangement van de scholen voor primair en voortgezet onderwijs wordt 
5
opgenomen in de toezichtkaart, die gepubliceerd wordt op internet. Als de inspectie 
onderzoek uitvoert op een school, verschijnt het rapport daarvan op de 
toezichtkaart. De scholen in het voortgezet onderwijs hebben behalve een 
toezichtkaart ook een opbrengstenoverzicht, waarin schoolresultaten van leerlingen 
in diverse schooljaren te zien zijn. Voor alle instellingen voor beroepsonderwijs en 
volwasseneneducatie publiceert de inspectie jaarlijks een actueel instellingsprofiel, 
waarin naast de basisgegevens ook gegevens zijn opgenomen over onder andere 
het onderwijsrendement, de financiële situatie en het opleidingenaanbod.  
Zeer zwakke scholen, afdelingen en opleidingen zijn verplicht de publieksvriendelijke 
samenvatting van hun instellingsrapport, die door de inspectie gemaakt wordt, toe 
te sturen aan ouders van leerlingen. De inspectie publiceert dit rapport ook op haar 
website. 
Op de website publiceert de inspectie ook een lijst met de beoordeling van de 
uitvoering van de wettelijke taken voor het toezicht op de kinderopvang door de 
gemeenten. Alle rapporten die zijn opgemaakt over het toezicht van gemeenten op 
vve zijn eveneens op de website te vinden. Ook rapporten van onderzoek bij 
instellingen voor hoger onderwijs publiceert de inspectie op haar website. Verder 
publiceert de inspectie overzichten van zeer zwakke scholen in primair en voortgezet 
onderwijs en van mbo-opleidingen met onvoldoende onderwijs- of examenkwaliteit. 
3.2 Het Onderwijsverslag 
Met het Onderwijsverslag rapporteert de inspectie jaarlijks over de staat van het 
onderwijs aan de minister van OCW en aan de minister van EZ voor zover het om 
groen onderwijs gaat. In 2014 brengt de inspectie verslag uit over de staat van het 
onderwijs in schooljaar 2012/2013. Het Onderwijsverslag beschrijft de staat van het 
Nederlandse onderwijs op basis van de rapportages van inspecteurs, ander 
materiaal dat de inspectie op scholen verzamelt, nadere analyses van dit materiaal 
en andere relevante gegevens. Centraal staat de kwaliteit van het Nederlandse 
onderwijs, in het bijzonder de onderwijskwaliteit in de vorm van opbrengsten en 
inspecteursoordelen, de financiën en de naleving van wettelijke voorschriften. 
Daarnaast rapporteert het Onderwijsverslag over eventuele risico’s in het stelsel, in 
het bijzonder rond de belangrijke thema’s van de inspectie (zoals opbrengsten, de 
leerling met een ondersteuningsbehoefte, de leraar en het bestuur; zie ook 1.3). 
Waar mogelijk vergelijkt zij die bevindingen met die van andere landen. Het 
Onderwijsverslag wordt in de tweede helft van april 2014 gepresenteerd aan de 
minister van OCW en aan de minister van EZ voor zover het om groen onderwijs 
gaat. De ministers van OCW en van EZ bieden het namens de regering aan aan de 
Staten-Generaal.  
                                                
5 Alle publicaties die de inspectie via internet uitbrengt, zijn te vinden via www.onderwijsinspectie.nl. 
Pagina 29 van 34 
 
 

 
 
 
4 Wat kost het toezicht door de inspectie? 
Het budget van de inspectie in 2014 is beduidend hoger dan in voorgaande jaren. 
De reden hiervoor is de opdracht aan de inspectie om door meer differentiatie in het 
toezicht aan te brengen alle scholen in Nederland sterker te prikkelen om de 
kwaliteit van hun onderwijs verder te verhogen. Daarbij wordt ook gekeken naar de 
context van de school in termen van het bredere management: meer toezicht op 
bestuurlijk en financieel handelen van schoolmanagement en schoolbestuur. We 
onderzoeken op welke wijze we invulling willen geven aan gedifferentieerd toezicht 
en zullen in 2014 ook de eerste stappen zetten met het in de praktijk brengen van 
het vernieuwde toezicht.  
 
Meer differentiatie in oordelen stelt hogere eisen aan de geautomatiseerde systemen 
maar ook een grotere inzet van personele capaciteit. Om die reden is structureel 
extra budget beschikbaar gesteld. Gelijktijdig is door de kabinetten Rutte I en II een 
stevige taakstelling aan de inspectie opgelegd waardoor het totale budget van de 
inspectie in 2018 bij realisering van de taakstelling ongeveer gelijk zal zijn aan het 
budget waarover de inspectie in 2013 beschikte.  
 
Onderstaand overzicht geeft een beeld van het verwachte budget van de inspectie in 
de jaren 2014 t/m 2018 waarbij ook per jaar het bedrag is vermeld van de door de 
kabinetten Rutte opgelegde taakstellingen. Voor de goede orde: het budget zoals 
dat vermeld staat voor 2014 en volgende jaren omvat reeds de extra middelen ten 
behoeve van de differentiatie in het toezicht (ca. 7 miljoen euro) en ook het 
financieel continuïteitstoezicht (ca. 2 miljoen euro).  
 
Bedragen * € 1.000 2014 2015 2016 2017 2018 
Budget inclusief extra 66.200 64.800 61.500 59.300 57.500 
middelen en ná aftrek van de 
taakstelling 
Taakstelling Rutte I en II 3.294 4.683 6.933 8.733 10.533 
 
Het budget 2014 wordt naar schatting als volgt besteed: 
 
 Bedrag in € Percentage 
Personeel 50.500.000 76 
Huisvesting 5.500.000 9 
Automatisering 6.000.000 10 
Overig 4.200.000 5 
materieel 
Totaal 66.200.000 100 
 
Deze begroting kan indicatief als volgt worden toebedeeld aan de onderscheiden 
onderdelen van de toezichtuitoefening waarbij in 2014 als gevolg van de 
ontwikkeling van het gedifferentieerde toezicht en de versterking van het financieel 
continuïteitstoezicht met name de inzet op de post ‘Themaonderzoeken en 
toezichtontwikkeling’ beduidend hoger is dan in voorgaande jaren.  
 
 Bedrag in € Percentage 
Risicogericht toezicht op 47.400.000 72 
scholen 
Themaonderzoeken en 13.000.000 19 
Pagina 31 van 34 
 
 

 
 
 
Bijlage I   
Themaonderzoek 
 
In de onderstaande tabel staan de onderzoeksvragen vermeld die specifiek (extra) 
onderzoek vergen. De gegevens voor de overige onderzoeksvragen zullen we 
verwerven in het kader van het reguliere toezicht waardoor de scholen niet extra 
worden belast. 
 
  Sectoren 
Onderzoeksvraag 
po vo ec bve ho 
Opbrengsten 
1. Hoe zijn de overgangen tussen de sectoren po en vo po vo    
en welke gevolgen heeft dit voor de 
schoolloopbanen van leerlingen? 
2. Wat is de omvang en welke zijn de effecten van en  vo    
alternatieven voor zittenblijven in het vo? 
3. Hoe ontwikkelen zich selectie en toegankelijkheid in     ho 
het ho? 
De leerling met een extra ondersteuningsbehoefte 
4. Hoe gaan de scholen om met meervoudig   ec   
gehandicapte leerlingen? 
5. Wat is de kwaliteit van het onderwijs voor leerlingen   ec   
in residentiële voorzieningen? 
6. Wat is de kwaliteit van het onderwijs aan de po vo    
(potentieel) best presterende leerlingen in het po en 
vo? 
7. In welke mate weten vo-scholen achterstanden bij  vo    
leerlingen te bestrijden? 
8. Wat is de kwaliteit van het onderwijs aan  vo    
nieuwkomers? 
De leraar 
9. Welke verbeteringen vinden er plaats in de     ho 
lerarenopleidingen en daarmee in het leraarschap? 
10. Wat is de kwaliteit van docenten in het hoger     ho 
onderwijs? 
11. Hoe ontwikkelen leraren(teams) zich, hoe is de  vo  bve  
wisselwerking met de school en het schoolbeleid? 
Bestuurlijk handelen 
12. Hoe is de kwaliteit van het onderwijs en de examens    bve  
bij kleine bve-opleidingen? 
13. Hoe kan de (financiële) continuïteit van de po vo ec   
onderwijsinstellingen in po, vo en ec onder de 
huidige maatschappelijke omstandigheden 
verstevigd worden? 
 
Pagina 33 van 34 
 
 

