 
KUSTWACHT VOOR HET 
KONINKRIJK DER NEDERLANDEN 
IN HET CARIBISCH GEBIED 
 
 
 
 
JAARPLAN 2016 
 
Herziene begroting 2016 en Meerjarenramingen 2016-2020 
  

Kustwacht van het Koninkrijk der Nederlanden in het Caribisch Gebied  Jaarplan 2016 
4.4. ICT .............................................................................................................................................. 25 
4.5 Vastgoed...................................................................................................................................... 25 
4.6 VHF / Walradar ............................................................................................................................ 25 
5. Begroting ........................................................................................................................................... 26 
5.1. Algemeen.................................................................................................................................... 26 
5.2. Valuta .......................................................................................................................................... 26 
5.3. Artikelsgewijze toelichting........................................................................................................... 27 
5.3.1. Lokaal burgerpersoneel ....................................................................................................... 27 
5.3.2. Uitgezonden Defensiepersoneel .......................................................................................... 27 
5.3.3. Overige personele uitgaven ................................................................................................. 27 
5.3.4. Materiële uitgaven ................................................................................................................ 28 
5.3.5. Bijdrage Defensie Luchtverkenning (voorheen Inzet Defensiemiddelen) ............................ 28 
5.3.6. Luchtverkenning ................................................................................................................... 29 
5.3.7. Investeringen ........................................................................................................................ 29 
5.4. Financiering ................................................................................................................................ 30 
Bijlage: Overzicht gebruikte afkortingen ............................................................................................ 31 
 
  
Pagina 3 van 31 
 

Kustwacht van het Koninkrijk der Nederlanden in het Caribisch Gebied  Jaarplan 2016 
De begroting voor 2016 ligt voor een groot deel rechtspositioneel vast of is contractueel verplicht. Zo 
kan bijvoorbeeld de  € 9,3 miljoen voor burgerpersoneel zonder gedwongen ontslagen niet neerwaarts 
worden bijgesteld. Ten behoeve van de luchtverkenningscapaciteit bestaan leasecontracten voor de 
vliegende eenheden (zowel “fixed” als “rotary wing”). Daardoor ligt het grootste deel van de € 16,4 
miljoen voor luchtverkenningscapaciteit contractueel ook vast. Binnen de budgetten voor personele en 
materiële exploitatie, respectievelijk € 2,4 en € 5,6 miljoen, bedraagt de beschikbare ruimte die niet is 
verplicht maximaal € 4,5 miljoen. 
 
Uit de door Directeur Kustwacht uitgevoerde analyse blijkt dat € 0,65 miljoen op korte termijn kan 
worden bezuinigd zonder directe consequenties voor de operationele inzetbaarheid (dat wil zeggen: 
niet direct ten koste gaan van de prestatie-indicatoren “vaardagen” en “vaar-/vlieguren”) en de 
financiële/-operationele duurzaamheid. Deze maatregelen zien op de volgende bezuinigingen: 
 
- het schrappen van havenbezoekers (3x2) van de cutters [€ 0,05 miljoen]; 
- het schrappen van niet voor de Kustwacht Vakopleiding en niet voor de vaarbevoegdheid 
benodigde opleidingen [€ 0,2 miljoen]; 
- het schrappen van niet (direct gerelateerde) operationele dienstreizen [€ 0,2 miljoen]; 
- het toepassen van single engine concept voor cutters, waardoor kan worden bespaard op 
brandstof en onderhoud [€ 0,2 miljoen]. 
 
Deze maatregelen hebben (indirecte) consequenties voor onder andere de samenwerking met de 
ketenpartners, de aansturing vanuit de landen en de kwaliteit/motivatie van het personeel. 
 
Van de resterende € 2,4 miljoen financiert het Ministerie van Binnenlandse Zaken en 
Koninkrijksrelaties € 1,0 miljoen. De overige € 1,4 miljoen komen uit het investeringsgeld dat in 2016 
gereserveerd is voor de vervanging van de interceptorcapaciteit. Dit kan worden gebruikt omdat het 
project in 2016 nog niet tot betaling zal leiden. Het overblijvende deel (€ 2,7 miljoen) van het 
investeringsbudget wordt, binnen de regels van de Rijksbegroting en na verkregen toestemming van 
het Ministerie van Financiën, door het Ministerie van Binnenlandse Zaken en Koninkrijksrelaties 
doorgeschoven naar 2018.  
 
Als in 2016 geen aanvullend budget beschikbaar komt, moet worden gewerkt aan maatregelen die, 
vóór 2018, het (doorgeschoven) tekort van € 1,4 miljoen voor de vervanging van de 
interceptorcapaciteit moet compenseren. De maatregelen zullen de operationele inzet van de 
Kustwacht vergaand raken. 
 
Bij de aanhoudend ongunstige wisselkoers blijft het exploitatietekort vanaf 2017 voorts ongeveer € 3,0 
miljoen. In het voorjaar van 2016 zal hiervoor een structurele oplossing moeten worden gevonden, 
anders leidt dit tot een noodzakelijke, nog verdergaande her-dimensionering van de Kustwacht.  
   
Pagina 5 van 31 
 

Kustwacht van het Koninkrijk der Nederlanden in het Caribisch Gebied  Jaarplan 2016 
In de volgende twee sub-paragrafen zal meer in detail aandacht worden besteed aan het totale 
takenpakket van de Kustwacht, onderverdeeld in opsporings-, toezichthoudende- en  
dienstverlenende taken.  
1.2.1. Opsporings- en toezichthoudende taken 
 
De Kustwacht oefent al haar taken uit met inachtneming van de Rijkswet Kustwacht. Het strafvorderlijk 
optreden van de Kustwacht vindt altijd plaats onder het gezag van de betrokken (Kustwacht-) Officier 
van Justitie van het land dat de rechtsmacht heeft. De Kustwacht vormt een essentieel onderdeel van 
de rechtshandhavingsketen. Voor de uitvoering van de opsporingstaken heeft het executieve 
(geüniformeerde, operationele) deel van het Kustwachtpersoneel de status van ‘Buitengewoon Agent 
van Politie’ (BAVPOL). De Kustwacht kent de volgende toezichthoudende – en opsporingstaken. 
 
a. Algemene politietaken, waaronder operaties ter bestrijding van de handel en smokkel in 
verdovende middelen en vuurwapens. 
 
De inzet in het kader van deze taken vindt zoveel mogelijk plaats op basis van Informatie Gestuurd 
Optreden (IGO). Hierbij wordt gebruik gemaakt van informatie van lokale, regionale en 
internationale partners en van informatie die door de Kustwacht zelf is ingewonnen. Daarnaast 
worden in overleg met de Openbaar Ministeries (OM) van de landen binnen het Koninkrijk 
gezamenlijke acties en themadagen opgezet met de ketenpartners.  
 
b. Grensbewaking en het bestrijden van mensensmokkel, -handel en illegale immigratie. 
 
Zowel de Benedenwindse - als de Bovenwindse eilanden worden gebruikt als springplank in 
mensensmokkeltrajecten. De Kustwacht richt zich dan ook op het bestrijden van mensensmokkel, 
mensenhandel en illegale immigratie. Hierbij is goede samenwerking met bijvoorbeeld de 
immigratiediensten (zoals het wederzijds uitwisselen van informatie) van groot belang. 
 
c. Douanetoezicht 
 
Het executief personeel van de Kustwacht heeft toezichthoudende douanebevoegdheid. Op basis 
van douanewetgeving kan de Kustwacht controles in de territoriale wateren uitvoeren. Bij 
geconstateerde overtredingen draagt de Kustwacht de zaak aan de douane over voor verdere 
afhandeling.  
 
d. Toezicht op visserij en mariene milieu 
 
De aandacht voor de bescherming van het milieu en van natuurlijke bronnen en rijkdommen is 
mondiaal sterk gegroeid. Door strengere milieuregelgeving in steeds grotere gebieden, neemt de 
vraag naar handhaving en toezicht door de Kustwacht toe. Toezicht en handhaving op het gebied 
van visserij en (mariene) milieu maken daarom onderdeel uit van het Kustwachttakenpakket. 
Binnen het taakgebied worden de navolgende accenten onderkend. 
 
 Opsporing van (bedrijfsmatige vormen) van illegale visserij in de Exclusieve Visserij Zone 
(EVZ) en de handhaving van de visserijwet. 
7
 Toezicht houden op de Sababank . Hierbij zal rekening worden gehouden met de status 
8
natuurpark (wet grondslagen natuurbeheer en bescherming BES) en de status PSSA met 
maatregelen voor de scheepvaart. Daaronder wordt verstaan een ankerverbod voor alle 
                                                      
7
 Op 15 december 2010 is met het aanwijzingsbesluit van de Staatssecretaris van Economische Zaken Landbouw en Innovatie, 
de Sababank aangewezen tot natuurpark als bedoeld in de Wet grondslagen natuurbeheer- en bescherming BES. Sinds 1 juli 
2011 is een uniform handhavingsbeleid van kracht, op grond waarvan de Kustwacht bij overtredingen (zoals negeren van het 
geldende ankerverbod) verbaliserend kan optreden. 
8
 Een Particularly Sensitive Sea Area (PSSA) of ‘bijzonder kwetsbaar zeegebied’ betekent dat de IMO de noodzaak tot  speciale 
bescherming van een ecologisch, sociaaleconomisch of wetenschappelijk belangrijk gebied erkent. 
Pagina 7 van 31 
 

Kustwacht van het Koninkrijk der Nederlanden in het Caribisch Gebied  Jaarplan 2016 
1.2.2. Dienstverlenende taken 
 
De Kustwacht kent de volgende dienstverlenende taken, waarbij tevens intensieve samenwerking met 
de ketenpartners is vereist. 
 
a. Search And Rescue en de afwikkeling van nood-, spoed- en veiligheidsverkeer 
 
De Kustwacht is verantwoordelijk voor de coördinatie van SAR-operaties en de afhandeling van 
nood-, spoed- en veiligheidsverkeer binnen haar verantwoordelijkheidsgebied conform de 
internationale verplichtingen van de IMO en is daarmee het nationale, maritiem en aeronautisch 
redding coördinatiecentrum. In die hoedanigheid draagt de Kustwacht zorg voor actuele en 
betrouwbare informatieverstrekking aan de scheepvaart en het analyseren van de 
12
ontvangstgegevens. De Kustwacht fungeert tevens als opvraagcentrum voor het LRIT voor 
Curaçao.  
 
Voor assistentie ter plaatse zijn in 2016, naast de varende eenheden, twee maritieme 
13
patrouillevliegtuigen (Dash-8) 24/7 beschikbaar met een zogenaamde ready 1 status , twee 
AW139 helikopters en het stationsschip van de Koninklijke Marine, alsmede een helikopter van 
Defensie (zie paragraaf 2.6.2. voor de daadwerkelijk beschikbare uren en verdeling). Daarbij werkt 
de Kustwacht samen met particuliere reddingsorganisaties, zoals de Search & Rescue Foundation 
Aruba (SARFA), de Sea Rescue Foundation (SRF) Sint Maarten en de Citizens Rescue 
Organization (CITRO) Curaçao.  
 
De samenwerking met de CITRO en de SARFA is in een Memorandum of Understanding (MoU) 
vastgelegd. De Kustwacht streeft ook naar samenwerking met de particuliere reddingsorganisaties 
op de eilanden van Caribisch Nederland en bestendiging van die samenwerking via 
samenwerkingsovereenkomsten, protocollen en gecombineerde oefeningen met bovengenoemde 
reddingsorganisaties. 
 
b. Rampenbestrijding 
 
Met betrekking tot de rampen- en incidentenbestrijding geldt als uitgangspunt dat snel en adequaat 
wordt gereageerd. Het algemeen beleid van de regeringen is gericht op het creëren van een 
integrale rampenbestrijdingsstructuur waarbinnen de Kustwacht, indien opportuun, een bijdrage 
levert. De uiteindelijke verantwoordelijkheid van rampenbestrijding is altijd belegd bij regering van 
het betreffende land. 
 
Voor Caribisch Nederland (CN) treedt de Kustwacht op als  aanspreekpunt voor het melden van 
maritieme incidenten, zoals olieverontreiniging en kan op verzoek van de verantwoordelijke 
autoriteiten tevens een coördinerende rol vervullen bij de bestrijding hiervan.  
 
c. Verlenen van ondersteuning aan ketenpartners  
 
Tevens verleent de Kustwacht op verzoek, en waar mogelijk, ondersteuning en bijstand aan 
ketenpartners. Dit betreft niet alleen SAR-activiteiten, maar bijvoorbeeld ook ondersteuning bij 
grootschalige nautische evenementen en assistentie aan partners in de justitiële keten. 
Voorbeelden daarvan zijn het maken van foto vluchten bij opsporing en de ondersteuning van 
gevangenentransport. 
                                                      
12
  Long Range Identification and Tracking. Internationaal systeem voor identificatie en volgen van schepen groter dan 300 GT 
(gross tonnage) verplicht voor elk land met een vlagregister van schepen groter dan 300 GT. Het land Curaçao heeft deze 
verantwoordelijkheid overgenomen van de Nederlandse Antillen. Voor CN ligt deze verantwoordelijkheid nu bij Nederland. 
Aruba en Sint Maarten beschikken niet over vlagregisters waarin schepen groter dan 300 GT zijn opgenomen en hoeven 
derhalve niet aan deze verplichting te voldoen.  
13
 Dit betekent dat het vliegtuig binnen 90 minuten na de opdracht tot vertrek, in de lucht moet zijn. 
Pagina 9 van 31 
 

Kustwacht van het Koninkrijk der Nederlanden in het Caribisch Gebied  Jaarplan 2016 
 
De Directeur Kustwacht (DKW) geeft hier vervolgens operationele invulling aan en kan op verzoek van 
de lokale autoriteiten in specifieke gevallen en op ad hoc basis aanpassingen aanbrengen ten aanzien 
van de operationele inzet. Hiernaast vindt op werkniveau regelmatig overleg plaats tussen de 
Kustwacht en de ketenpartners op (ei)landsniveau om de samenwerkingsverbanden te versterken en 
optimaal te benutten. 
 
De OM’s van de landen zullen in 2016 verder werken aan het eenduidig doorvoeren van het plan van 
het openbaar ministerie van Aruba (2014) dat is gericht op de verbetering van de informatie-
uitwisseling tussen de ketenpartners met een versterkte aansturing door het OM. Deze versterkte 
aansturing van het OM bestaat ten aanzien van de Kustwacht uit een meer actieve en sturende rol 
van de officier van justitie, informatiegestuurde inzet in plaats van quotumgestuurd en het beter 
betrekken van de maritieme expertise van de Kustwacht binnen de justitiële keten. In 2016 zal er meer 
samenhang komen tussen de verschillende processen, waarbij onder meer de informatievergaring 
meer gericht zal zijn op overeengekomen thema’s (zie paragraaf 2.3). De participatie van de 
Kustwacht in dit initiatief komt door de herprioritering in het kader van de problematiek koers – en 
ramingsverschillen onder druk te staan.  
1.3.2. Internationale samenwerking 
 
De bestrijding van terrorisme en grensoverschrijdende drugscriminaliteit, vuurwapensmokkel, 
mensensmokkel, -handel en illegale immigratie in het Caribisch gebied vereist hechte samenwerking 
in regionaal en internationaal verband. Door internationale samenwerking kan geografisch worden 
bepaald met welke middelen op welke manier het meest efficiënt en effectief kan worden opgetreden.  
Deze internationale samenwerking is daarnaast van cruciaal belang voor de uitvoering van de 
dienstverlenende taken, in het bijzonder de SAR.Het Koninkrijk heeft hier op grond van bilaterale, 
regionale en internationale afspraken een belangrijk aandeel in en werkt nauw samen met de landen 
in de regio. Ondanks het grote belang van de internationale samenwerking voor het efficiënt en 
effectief optreden van de Kustwacht, zijn door de her-prioritering in 2016 de middelen voor de 
Kustwacht beperkt hieraan invulling te geven. Dit wordt veroorzaakt omdat enerzijds door de cutters 
geen havenbezoeken worden afgelegd en anderzijds het dienstreizenbudget ontbreekt. Tijdens 
havenbezoeken worden de persoonlijke banden met lokale autoriteiten versterkt. Dit persoonlijke 
contact is in de lokale context erg belangrijk en draagt bij aan succesvolle samenwerking met partners 
in de regio.  
 
Daarnaast leidt beperking van dientreizenbudget tot verminderde deelname aan overlegvergaderingen 
met ketenpartners, openbare ministeries en vakbonden.  
 
De afspraken voor internationale samenwerking worden hieronder nader toegelicht. 
 
a. Bilaterale samenwerking met de Verenigde Staten (VS) 
De Kustwacht werkt nauw samen met de VS. Ten behoeve van de toezicht- en opsporingstaken 
vindt er informatie-uitwisseling plaats, worden drugsbestrijdingsacties gecoördineerd en wordt er 
samengewerkt op het gebied van kennisuitwisseling en opleidingen. De uitwisseling van informatie 
vindt primair plaats via de Commander Task Group 4.4 (CTG 4.4). Dit is naast Directeur Kustwacht 
de derde functie van CZMCARIB. CTG 4.4. maakt onderdeel uit van de Amerikaanse (niet-
militaire) drugsbestrijdingsorganisatie Joint Interagency Task Force South (JIATF-South) die zich 
richt op de drugsbestrijding in de gehele regio (Zuid-Amerika, Midden Amerika en het Caribisch 
Gebied). JIATF-South wisselt  beschikbare, relevante informatie, via CTG 4.4, uit met de 
Kustwacht. Naast Nederland zijn ook onder meer het Verenigd Koninkrijk, Frankrijk, Canada, 
Spanje en Colombia in deze organisatie vertegenwoordigd.  
 
Aangezien de  SAR gebieden van  Puerto Rico en het Koninkrijk aan elkaar grenzen, worden er 
ten behoeve van de dienstverlenende taken gezamenlijk SAR acties gecoördineerd. 
 
Pagina 11 van 31 
 

Kustwacht van het Koninkrijk der Nederlanden in het Caribisch Gebied  Jaarplan 2016 
Met Colombia bestaat ook in 2016 bilaterale samenwerking op het gebied van maritieme 
drugsbestrijding en op het gebied van SAR. Deze samenwerking is vastgelegd in een MoU (2015). 
De drugsbestrijdingssamenwerking heeft vooral betrekking op de uitwisseling van informatie, 
onderlinge coördinatie en afstemming. De gezamenlijke kustwacht operatie “Vista del Condor” zal 
in 2016 voor de tweede maal plaatsvinden. Verder zullen ontwikkelingen bij de Colombiaanse 
Marine/Kustwacht  ook in 2016 nauwlettend worden gevolgd. 
 
Het SAR-gebied van de Kustwacht grenst in het noorden van het verantwoordelijkheidsgebied aan 
de Dominicaanse Republiek. Op basis van een SAR MoU wordt invulling gegeven aan de 
samenwerking met de Dominicaanse Republiek, onder meer in deelname aan de internationale 
oefening “Tradewinds 2016”. Deze oefening staat onder leiding van de VS. 
 
e. Bilaterale samenwerking met overige Caribische landen 
Voor een effectieve inzet van de Kustwacht vindt er ook in 2016 samenwerking plaats met 
verschillende omringende Caribische landen. In 2016 zal verder worden gewerkt aan een MoU met 
Jamaica.  
 
1.4. Voorlichting 
 
Conform voorgaande jaren zal de Kustwacht een actief voorlichtingsbeleid voeren in de verschillende 
16
media (internet , gedrukte media, radio en TV) om haar zichtbaarheid bij het publiek te behouden en 
te vergroten. Sociale media, met name de Facebook pagina van de Kustwacht, zijn op dit moment de 
beste manier om een groot publiek snel  te bereiken en dit medium zal ook volop worden gebruikt. 
Naast de aanwezigheid van de Kustwacht op beroepen markten, worden ook scholen bezocht om 
voorlichting te geven over de Kustwacht en de (carrière) mogelijkheden binnen deze organisatie. In 
februari 2016 viert de Kustwacht haar 20-jarig bestaan en zullen op zowel de Benedenwindse als de 
Bovenwindse eilanden speciale Open Dagen worden gehouden.  
1.5. Ontwikkelingen 
 
De Kustwacht voert haar taken uit ten behoeve van alle betrokken landen en ministeries. Goede 
samenwerking tijdens de operaties met alle ketenpartners, waaronder politie, Justitie, 
scheepvaartdiensten, immigratiediensten en de douane, vastgelegd in MoU’s en protocollen, is en 
blijft daarom een cruciaal aspect in het optreden van de Kustwacht. 
 
Op Bonaire beschikt de Kustwacht sinds eind 2014 over een kantoor in het nieuwe politiebureau van 
Kralendijk. Ook wordt in 2016 verdere invulling gegeven aan de samenwerking tussen de 
ketenpartners en de Kustwacht, waarbij met gemengde bemanningen gepatrouilleerd zal worden.  
 
In 2016 zal het aanbestedingstraject voor 12 nieuwe interceptors worden gecontinueerd. Er zijn op dit 
moment financiële middelen gereserveerd binnen de begroting om in de vervanging te voorzien. 
Definitieve allocatie van deze middelen vindt plaats bij goedkeuring van Hoofdstuk IV Rijksbegroting 
(KR) van 2017 en 2018. De kosten voor het project zullen worden verrekend conform de 
17
overeengekomen verdeelsleutel . Het investeringsbudget dat voor 2016 gereserveerd stond, wordt 
deels gebruikt om de wisselkoersproblematiek in 2016 op te lossen. Dit is mogelijk omdat de 
vervanging van de interceptorcapaciteit in 2016 nog niet tot betaling zal leiden. Wel dient het verschil 
op de begroting KR (€1,4 miljoen) voor 2018 gecompenseerd te worden. Als dit niet gebeurt, moet in 
2016 gewerkt worden aan maatregelen die de operationele inzet vergaand raken.  
                                                      
16
 www.kustwacht.org 
17
 Sint Maarten 4%, Aruba 11%, Curacao 16% en Nederland 69%.  
Pagina 13 van 31 
 

Kustwacht van het Koninkrijk der Nederlanden in het Caribisch Gebied  Jaarplan 2016 
Naast deze thema gerichte inzet zijn algemene patrouilles nog steeds benodigd. Allereerst preventief 
(afschrikwekkende werking) en ten tweede om het contact met de maritieme omgeving te verstevigen 
(politiezorg te water). Tot slot met het doel om informatie te vergaren en zo bij te dragen aan het IGO-
concept.  
2.3 Informatie Gestuurd Optreden 
 
Conform het Lange Termijnplan zet de Kustwacht zoveel mogelijk in op Informatie Gestuurd Optreden 
(IGO) bij de uitvoering van haar taken.  
 
Het Maritiem Informatie Knooppunt (MIK) heeft tot taak informatie te verzamelen vanuit zowel 
internationale als nationale bronnen. Internationale bronnen vereisen contacten met enerzijds 
intelligence organisaties uit de regio en anderzijds met CTG4.4/JIATF-South en het Maritime Analysis 
and Operation Center (MAOC) Europe. Bij nationale bronnen spelen de Criminele Inlichtingen Dienst 
van de Kustwacht, de lokale ketenpartners en de informatieknooppunten op de maritieme steunpunten 
een belangrijke rol. Tot slot draagt informatie verkregen van eigen varende/vliegende eenheden en uit 
het walradarsysteem bij aan het totale informatiebeeld. 
 
19
De informatie wordt geregistreerd in het informatie verwerkend systeem ACTPOL . Op basis van 
analyses uitgevoerd door het MIK kan gerichtere en effectievere  inzet van de beschikbare Kustwacht 
eenheden plaatsvinden. De informatie wordt door analyses en verrijking omgevormd tot inlichtingen. 
De inlichtingen kunnen enerzijds worden gebruikt om eenheden kortdurend en direct in te zetten, 
anderzijds kunnen deze worden gebruikt voor grootschalige en langdurige inzet tegen specifieke 
doelgroepen of op bepaalde locaties. Dit wordt thematische inzet genoemd. Deze vorm van inzet vindt 
steeds plaats in nauw overleg met het OM.  Dit past binnen de uitvoering van het IGO concept. 
 
IGO is een informatie verwerkend concept, bestaande uit het vergaren, vastleggen, verrijken en 
analyseren van gegevens om deze vervolgens te vertalen in informatie, op basis waarvan doelgerichte 
acties kunnen plaatsvinden. Het Maritiem Informatieknooppunt van de Kustwacht (MIK) verzamelt en 
veredelt gegevens en inlichtingen uit verschillende bronnen ten behoeve van tactisch optreden, maar 
ook ten behoeve van het strategisch (beleids)niveau. Het MIK is nadrukkelijk bedoeld als een 
aanvullende maritieme capaciteit op de info-eenheden van de ketenpartners. In samenwerking met 
deze ketenpartners wordt het informatiebeeld opgebouwd. Dit streven is vertaald in een 
informatiehuishoudingsplan, dat de basis vormt voor de inrichting van informatievoorziening binnen de 
Kustwacht. Het doel van IGO is om de operaties van de Kustwacht, als rechtshandhavingsorganisatie, 
te ondersteunen en daarmee gericht op te kunnen treden. Het vormt daarmee een essentieel 
onderdeel voor het primaire proces zoals ook is gebleken uit het onderzoek van het OM Aruba uit 
2014. Voor 2016 is ten aanzien van de informatievoorziening het continueren van themagericht 
optreden - op basis van prioriteiten uit het Justitieel Beleidsplan en het IGO concept - van belang.  
 
Het MIK is nog niet geformaliseerd en beschikt daarom kwalitatief en kwantitatief nog niet over het 
juiste personeel. Zo beschikt het MIK nu niet over tactische en operationele analyse capaciteit. Als 
gevolg hiervan kan het concept van Informatie Gericht Optreden niet volledig worden uitgevoerd. In 
2016 wordt bekeken of tijdelijke invulling door ketenpartners mogelijk is. 
 
Door het structureel doorvoeren van de maatregelen uit de pilots zullen de steunpunten, in het 
bijzonder de Lokale Informatie Knooppunten (LIK) aldaar, beter in staat zijn om informatie, afkomstig 
van varende en vliegende eenheden, vast te leggen in het databeheerssysteem ACTPOL.  
 
                                                      
19
 ACTPOL is het nieuwe bedrijfsprocessensysteem en vervangt het verouderde BPS bij de 
Kustwacht. Het systeem is afkomstig van de firma ACTS en is noodzakelijk om POLitie-informatie te 
verwerken en te verrijken. 
Pagina 15 van 31 
 

Kustwacht van het Koninkrijk der Nederlanden in het Caribisch Gebied  Jaarplan 2016 
a. Lichte vaartuigen 
De capaciteit lichte vaartuigen van de Kustwacht bestaat in 2016 uit tien Super-RHIB’s en vijf Justice 
20 vaartuigen. In de prestatie-indicatoren wordt een onderscheid gemaakt tussen beide types lichte 
vaartuigen. In totaal dient elk steunpunt 1300 algemene vaaruren te maken (was in totaal 2600). De 
overige 1300 vaaruren worden gemaakt in het kader van thematische inzet. Uitgaande van de 
scheepvaartdichtheid in het reguliere inzetgebied van de lichte vaartuigen, dienen tijdens de 
algemene vaaruren 500 controles per steunpunt uitgevoerd te worden (was 800). Bij patrouilles in het 
kader van een thema kan juist gerichter worden gecontroleerd.  
 
b. Cutters 
De cutters (middelgrote vaarcapaciteit) worden op grond van de verbreding van bevoegdheden van de 
Kustwacht (Verdrag van San José), veelal ingezet op de grens van of buiten de TTW’s. Voor de 
cutters zijn planmatig 120 vaardagen per eenheid genormeerd.  Door hun voortzettingsvermogen 
lenen zij zich specifiek voor thematische inzet. De cutters opereren over het algemeen verder uit de 
kust waar de scheepvaartdichtheid lager is en het aantal controle mogelijkheden aanzienlijk lager is. 
Tevens wijkt de taak af van die van de lichte vaartuigen. De taak van de cutters is namelijk meer 
gericht op langdurige opdrachten, surveillance en beeldopbouw in het kader van IGO.  
 
c. Vliegende eenheden 
De inzet van de Dash-8 vliegtuigen wordt gezien de ligging van de Benedenwindse eilanden bij 
Colombia en Venezuela en de grootte van het FIR-gebied niet evenredig verdeeld. Dit betekent dat 
ongeveer  60% van het aantal patrouilles in het Benedenwindse gebied (Aruba, Bonaire, Curaçao) en 
40% in het Bovenwindse gebied (Saba, Sint Eustatius, Sint Maarten) wordt gevlogen.  
 
De AW139 helikopters zijn gestationeerd op Hato en opereren hoofdzakelijk rond de Benedenwindse 
eilanden. De AW139 helikopter wordt jaarlijks voor twee periodes van twee á drie weken op Sint 
Maarten gestationeerd. De helikoptercapaciteit op de Benedenwindse eilanden richt zich op toezicht, 
opsporing en Search And Rescue (SAR). 
 
Beide type vliegende eenheden zullen thematische operaties ondersteunen, waardoor ook hun inzet 
flexibel zal worden.  
 
d. Stationsschip en (boord)helikopter (Defensie middelen) 
De Kustwacht kan ook in 2016 rekenen op 92 vaardagen van het stationsschip en 290 vlieguren met 
een helikopter. Deze helikopter zal zich niet aan boord van het stationsschip bevinden, maar primair 
opereren vanaf het steunpunt Hato. Het stationsschip zal ongeveer 60% van de tijd worden ingezet bij 
de Bovenwinden. 
2.5. Coördinatie 
 
Het Joint Rescue and Coordination Centre (JRCC) is het centrale aanspreekpunt in de 
Kustwachtoperaties en is belast met de coördinatie van Kustwachteenheden voor zowel handhavende 
20
als dienstverlenende taken . Het JRCC is gesitueerd op Curaçao, maar het werkterrein omvat het 
volledige operatiegebied van de Kustwacht. Het JRCC heeft met het Verbeterde Informatie 
Uitwisselingssysteem (VIU) de mogelijkheid om eenheden beter aan te sturen waardoor de interceptie 
mogelijkheden zijn uitgebreid. Met de komst van VIU kunnen de eenheden nu ook beschikken over de 
walradarinformatie. Met de nieuwe software SAROPS en daarvoor door de US Coast Guard opgeleide 
medewerkers is het JRCC nu ook veel beter in staat zoekgebieden vast te stellen en zo de coördinatie 
in geval van SAR beter uit te voeren. 
  
                                                      
20
 De Kustwacht fungeert tevens als opvraagcentrum voor het LRIT (zie 1.2.2.a.) voor Curaçao. 
Pagina 17 van 31 
 

Kustwacht van het Koninkrijk der Nederlanden in het Caribisch Gebied  Jaarplan 2016 
beschikbaar om met een korte reactietijd in een reactieve rol (bijvoorbeeld achtervolgen van een Go 
Fast) te worden ingezet.  
 
Hieronder worden deze prestatie-indicatoren kort toegelicht. 
 
Vaardag. Standaard is een vaardag een vol etmaal op zee. Alleen op een dag van binnenkomst in 
een haven of bij vertrek uit een haven, wordt een periode van meer dan 12 uur op zee als hele 
vaardag gerekend. Een periode van minder dan 12 uur op een dag van binnenkomst of vertrek wordt 
gerekend als halve vaardag. Op basis van personele, materiële en financiële ruimte is voor elke cutter 
een norm van 120 vaardagen per jaar afgesproken. Defensie stelt hiernaast het stationsschip voor 92 
vaardagen per jaar aan de Kustwacht ter beschikking. 
 
Vaar- en vlieguur. Voor de lichte vaartuigen en vliegende eenheden geldt als prestatie-indicator de 
daadwerkelijk te varen of te vliegen uren. Op basis van personele, materiële, financiële en 
contractuele ruimte is voor de lichte vaartuigen een norm van 2600 (1300 algemene patrouilles/1300 
themagericht) vaaruren per steunpunt, 1900 vlieguren met de Dash-8 en 1000 vlieguren met de 
AW139 afgesproken.  
 
Daarnaast stelt Defensie een helikopter ter beschikking voor 290 vlieguren.  
 
Controle. Een controle is een fysieke inspectie van een vaartuig, gebaseerd op de toezichthoudende 
bevoegdheden. Deze kunnen worden ontleend aan meerdere taken (visserij, douane, scheepvaart). 
Bij een controle wordt het vaartuig aan een algemene inspectie onderworpen en in ieder geval worden 
de gegevens van de bemanning en het vaartuig opgenomen en gecontroleerd. Het uitvoeren van 
controles draagt bij aan de duidelijke presentie van de Kustwacht en heeft naast een repressieve ook 
een preventieve werking. Hiernaast biedt het veel informatie die als input geldt voor het IGO. Alle 
gegevens die tijdens controles worden verkregen, worden ingevoerd in de Kustwacht 
registratiesystemen en dragen hiermee bij aan de opbouw en actualisatie van het beeld van de 
scheepvaart (en bemanningen) in de regio. Een controle duurt afhankelijk van de omstandigheden 
tussen de 30 minuten en twee uur (exclusief eventuele administratieve afhandeling achteraf). Als 
hierbij aanwijzingen gevonden worden die het noodzakelijk maken het hele schip grondig te 
doorzoeken, kan de controle langer in beslag nemen. 
 
Thema. Een thema is een actie of operatie die wordt opgesteld onder aansturing van het OM, op 
basis van het Justitieel Beleidsplan. Deze wordt door de Kustwacht, al dan niet in samenwerking met 
Ketenpartners, in een specifiek operatiegebied gedurende een bepaalde periode uitgevoerd. Per 
thema worden onderliggende doelstellingen bepaald. Op basis van analyse en projectvoorbereiding 
vindt inzet plaats gericht op een bepaald  tijdstip, een specifieke locatie of een doelgroep (personen of 
vaartuigen). De duur van het thema is onbepaald en afhankelijk van dreigingsaspecten. De aard en 
het soort inzet is thema-afhankelijk. De ketenpartners en het OM worden nadrukkelijk betrokken bij de 
uitvoering en de analyse of de inzet het verwachte/gewenste nut heeft gehad 
  
  
Pagina 19 van 31 
 

Kustwacht van het Koninkrijk der Nederlanden in het Caribisch Gebied  Jaarplan 2016 
veel nadruk gelegd worden op zowel de fysieke normvaardigheden als de theoretische kennis en 
Integrale Beroepsvaardigheden Training (IBT). Het tweede spoor zal vooral gericht zijn op de 
dienstverlening en omgang met klanten. 
 
De specifieke functieopleidingen voor het JRCC en de Cutter- en Super-RHIB bemanningen worden in 
23
2016 onverminderd gecontinueerd. Het voldoen aan de STCW -eisen en de voorschriften van de 
Inspectie Leefomgeving & Transport voor de vaarbevoegdheid op de Cutters, vereisen continue 
bijscholing en opfriscursussen. Aangezien de erkenning van opleidingen op Curaçao door Nederland 
zeer wisselend is en deze opleidingen door Kustwachters minder goed worden gewaardeerd, is er 
vooralsnog voor gekozen om alle opleidingen in Nederland te laten volgen. Dit betreft onder andere de 
opleidingen voor Basic Safety, Fire Fighting, Proficiency Survival Craft en Koopvaardij Officier Kleine 
Schepen. Daarnaast wordt fors geïnvesteerd in het opleiden van lokale, technisch vaarbevoegde 
medewerkers waardoor de afhankelijkheid van Defensie voor die functies minimaal wordt. De 
komende tijd worden voor al deze opleidingen convenanten afgesloten. Hiermee zijn ook nieuwe 
opvarenden van een cutter in het bezit zijn van de juiste vaarbevoegdheidsdocumenten. 
 
Tot slot zullen de bestuurders van de huidige Super-RHIB’s getraind worden in het varen met de 
nieuwe fast interceptors.  
 
3.2.3. Integriteit 
 
Integriteit heeft grote prioriteit bij de Kustwacht en vergt constante aandacht. Regelmatig wordt bezien 
of het beleid nog geheel aansluit op de eisen die in de huidige tijd aan een (maritieme) 
rechtshandhavingsorganisatie gesteld worden. Zo nodig zullen de (preventieve) maatregelen nog 
verder worden aangescherpt. In 2015 heeft  in dit kader een grondige risicoanalyse Integriteit 
plaatsgevonden bij de Kustwacht. Vooralsnog heeft dit onderzoek zich gericht op de directie, de 
stafafdelingen en het JRCC. In 2016 zijn door de wisselkoersproblematiek geen financiële middelen 
beschikbaar voor vervolgonderzoeken bij de steunpunten van de Kustwacht.  
 
Een aantal belangrijke risico’s op het gebied van sociale integriteit (ongewenst gedrag) is opvallend 
goed beheerst, aldus de risicoanalyse. Het is nu zaak om dat zo te blijven behouden. Strategische 
opsporings- en vertrouwelijke informatie kunnen beter beschermd worden. Enerzijds door 
investeringen in up-to-date automatisering, anderzijds door het beter handhaven van de eigen interne 
regelgeving. Het gebrek aan eenduidige rechtszekerheid, (kustwachtpersoneel is verdeeld over vier 
verschillende werkgevers, de vier landen, met elk een verschillende rechtspositie) de specifieke 
kenmerken die samenhangen met de geringe omvang van de gemeenschap en de invloed van de 
politiek worden door de risicoanalyse aangemerkt als zijnde risico verhogend. Het investeren op 
integriteit dient dan ook in gezamenlijkheid met de landen plaats te vinden. Daartoe zoekt de 
Kustwacht nog nadrukkelijker de samenwerking met de bij de Kustwacht betrokken 
personeelsafdelingen van de landen. Voor de overige aanbevelingen, die meer gericht zijn op het 
bezien van nut en noodzaak en vervolgens het beter borgen van de huidige regelgeving, heeft de 
directeur Kustwacht een adviescommissie in het leven geroepen. Deze commissie, bestaande uit 
Kustwachtmedewerkers uit alle lagen van de organisatie, adviseert de directie hoe om te gaan met de 
gesignaleerde risico’s. Voorbeelden van de maatregelen die zijn overgenomen zijn onder andere 
wisselende samenstellingen van de bemanningen van de Super-RHIB’s en (mede als gevolg van de 
thema georiënteerde acties) wisselende roosters voor het uitvaren.   
  
Integriteit zal ondanks de door de bezuiniging beperkte financiële middelen de constante aandacht 
hebben en een zeer hoge prioriteit blijven voor de kustwacht. Niet-integer gedrag resulteert in grondig 
onderzoek en indien daar aanleiding toe is concrete actie tegen de betrokkene.  
                                                      
23
 Internationaal verdrag betreffende de normen voor zeevarenden inzake opleiding, diplomering en wachtdienst. 
Pagina 21 van 31 
 

Kustwacht van het Koninkrijk der Nederlanden in het Caribisch Gebied  Jaarplan 2016 
4. Materieel 
 
4.1. Inleiding 
 
4.1.1. Algemeen 
 
Naast organiek materieel beschikt de Kustwacht over materieel dat Defensie beschikbaar stelt. Dit 
hoofdstuk beschrijft de verwervings-, instandhoudings-, en afstotingsplannen voor 2016. Naast het in 
hoofdstuk 2 genoemde materieel, beschikt de Kustwacht nog over de volgende infrastructuur:  
 
 Een maritiem steunpunt op Aruba; 
 Een maritiem en aeronautisch steunpunt op Curaçao; 
 Een maritiem steunpunt op Sint Maarten; 
 Een Kustwachtdependance op Bonaire; 
 Een Kustwachthoofdkwartier (voor RCC en staf) op Curaçao.  
 
4.1.2. Begrippen  
 
Groot onderhoud 
Groot onderhoud is een van te voren gepland onderhoud, dat afhankelijk van het type eenheid, 
maximaal vier  (lichte vaartuigen) tot zeven weken (cutters) duurt. Het is periodiek onderhoud dat over 
het algemeen een keer per jaar wordt gepland. Dit onderhoud wordt altijd uitgevoerd bij de centrale 
onderhoudsdienst van Defensie op Curaçao. Delen van dit onderhoud kunnen worden uitbesteed aan 
derden, maar de coördinatie en controle blijft bij de centrale onderhoudsdienst. Tijdens het groot 
onderhoud worden alle systemen van de eenheid grondig nagelopen en zowel preventieve als 
correctieve (reparaties) handelingen uitgevoerd. Voorafgaand aan een groot onderhoud worden 
zoveel mogelijk van de verwachtbare benodigde onderdelen en materialen besteld, zodat deze tijdens 
de onderhoudsperiode direct voorhanden zijn en er tijd kan worden  bespaard. 
 
Klein onderhoud 
Klein onderhoud is een van te voren gepland onderhoud, dat afhankelijk van het type eenheid, 
maximaal twee dagen (lichte vaartuigen) tot vier weken (cutters) duurt. Dit type onderhoud is niet zo 
zeer periodiek, maar afhankelijk van het daadwerkelijke gebruik (bijvoorbeeld elke 1000 draaiuren, 
etc.). Het klein onderhoud wordt zo veel mogelijk decentraal op de verschillende steunpunten 
uitgevoerd. Klein onderhoud wordt in principe uitgevoerd door eigen (Kustwacht)personeel. Hierbij 
worden, minder diepgaand dan bij groot onderhoud, de verschillende systemen nagelopen en worden 
kleine reparaties uitgevoerd. Ook deze vorm van onderhoud wordt zo veel mogelijk voorbereid voor 
wat betreft de tijdige beschikbaarheid van onderdelen en nader benodigd materieel. 
 
Dokken 
Dokken is een bijzondere vorm van onderhoud. Deze kan zowel planmatig (als onderdeel van groot 
onderhoud) als niet-planmatig (reparatie noodzakelijk waarvoor de eenheid uit het water moet) 
uitgevoerd worden. Dokkingen zijn alleen van toepassing op de cutters. De lichte vaartuigen kunnen 
met organiek kustwachtmaterieel uit het water worden gehesen. In de volgende paragraaf wordt nader 
aandacht besteed aan dokken in relatie tot het onderhoud van de cutters. 
 
SAP (Systems, Applications, Products) als Enterprise Resource Planning 
Begin 2016 zal in het teken staan van nazorg op het gebied van de SAP-implementatie. SAP zorgt 
voor een ingrijpende wijziging van de materieel-logistieke bedrijfsvoering. Op alle steunpunten en 
binnen de Kustwacht staf zal er significant anders gewerkt gaan worden, dan voor de SAP-
implementatie het geval was.  
 
 
Pagina 23 van 31 
 

Kustwacht van het Koninkrijk der Nederlanden in het Caribisch Gebied  Jaarplan 2016 
Caribisch gebied bewezen. De belangrijkste infrastructurele aanpassingen (schepenliften) vinden in 
2016 plaats, de exploitatievoorbereiding zal aan het einde van de SAP nazorgfase in een 
stroomversnelling raken. 
4.3. Vliegend materieel 
 
De beschikbare vliegende capaciteit van de Kustwacht wordt op basis van contractuele 
overeenkomsten geleverd en onderhouden door derden. Zij maken daarom geen deel uit van de 
onderhoudsplanning van de Kustwacht. Dit geldt ook voor de door Defensie beschikbaar gestelde 
middelen. In 2016 wordt het onderzoek naar de doelmatigheid en de doeltreffendheid van de 
eventuele inzet van binnen Defensie aanwezige onbemande systemen ten behoeve van KWCARIB 
voltooid. 
4.4. ICT 
 
Geen noemenswaardige projecten. 
 
4.5 Vastgoed 
 
Naast het uitvoeren van jaarlijks onderhoud zijn er vanaf eind 2016 en in 2017 ingrijpende plannen om 
de airconditioning te vervangen van de stafgebouwen van CZMCARIB en de Kustwacht. Het dak zal 
daarbij letterlijk van het Kustwacht stafgebouw worden gehaald. De exacte data en consequenties zijn 
nog niet bekend. 
 
4.6 VHF / Walradar 
 
De walradarketen ondervond in 2015 veel problemen. Dit was het gevolg van achterstallig onderhoud, 
waarbij de externe partij aan wie dit onderhoud is uitbesteed, in gebreke is gebleven. Het 
onderhoudscontract met deze partij verloopt eind 2017. Op dit moment wordt bekeken hoe een 
toekomstig onderhoudscontract eruit moet zien, waarbij nadrukkelijk de mogelijkheden worden 
meegenomen om delen van het onderhoud binnen Defensie te beleggen. Eind 2016 zullen de 
resultaten bekend zijn.  
 
Naast de walradar verwacht de Defensie Materieel Organisatie medio 2016 het bestaande VHF-
communicatiesysteem te vervangen en/of te verbeteren (conform de International Maritime 
Organization standaard). Door het uitzenden van de projectleider voor een missie is enige vertraging 
binnen dit project opgetreden. 
  
Pagina 25 van 31 
 

Kustwacht van het Koninkrijk der Nederlanden in het Caribisch Gebied  Jaarplan 2016 
5.3. Artikelsgewijze toelichting 
 
Per artikel wordt een toelichting gegeven en wordt ingegaan op de verschillen ten opzichte van 
Jaarplan 2015. Hierbij wordt niet alleen per artikel vermeld wat het koersverschil is maar ook wat het 
ramingsverschil is ten opzichte van Jaarplan 2015. Positieve bedragen betekenen hierbij een nadelig 
verschil (immers, er is een hoger bedrag benodigd dan eerder voorzien) en negatieve bedragen wijzen 
op een voordelig verschil. Tevens wordt voor 2016 het deel van de raming in NAfl/Afl vermeld. 
5.3.1. Lokaal burgerpersoneel 
 
Ten laste van dit onderdeel van de begroting komen de salarissen, het werkgeversdeel van de 
pensioenbijdrage en ziektekosten, de sociale lasten, het overwerk en de verschillende toelagen en 
tegemoetkomingen voor het lokale burgerpersoneel. Binnen dit artikel vinden per saldo geen 
verschuivingen plaats. De raming geschiedt geheel in NAfl/Afl en bedraagt NAfl/Afl  18.236.103,- voor 
2016. 
 
Lokaal burgerpersoneel 2016 2017 2018 2019 2020 
Jaarplan 2015 7.471 7.641 7.843 8.067  
Koersverschil 1.829 1.871 1.921 1.975  
Ramingsverschil 0 0 0 0  
Jaarplan 2016 9.300 9.512 9.764 10.042 10.292 
 (bedragen in € x 1.000) 
 
Op basis van de daadwerkelijk betaalde salarissen in 2015 en diverse extrapolaties zijn de ramingen 
tot stand gekomen. Deze zijn getoetst aan de midden-sommen per rang of schaal. In de begroting is 
rekening gehouden met een jaarlijkse indexering van 3% van de salarissen. 
5.3.2. Uitgezonden Defensiepersoneel 
 
In dit artikel worden de salarissen, de buitenlandtoelage en andere emolumenten van uitgezonden 
Defensiepersoneel geraamd. Deze uitgaven worden integraal doorbelast aan de Kustwacht. Deze 
raming geschiedt geheel in Euro’s, de buitenlandtoelage is afhankelijk van de koersontwikkeling.  
 
Defensiepersoneel 2016 2017 2018 2019 2020 
Jaarplan 2015 2.805 2.523 2.288 2.268  
Koersverschil 202 181 164 158  
Ramingsverschil 163 145 118 50  
Jaarplan 2016 3.170 2.849 2.570 2.476 2.428 
(bedragen in € x 1.000) 
 
Zoals nu voorzien zullen tot en met 2018 in afnemende mate lokale en diverse flexibele functies door 
Defensiepersoneel worden ingevuld. Hierna stabiliseert deze verhouding zich. Met name voor het 
steunpunt Hato is voorzien dat een belangrijk deel van de functies door militairen wordt bekleed omdat 
de gevraagde kwaliteiten lokaal nog in onvoldoende mate aanwezig zijn. Op basis van de huidige 
populatie Defensiepersoneel heeft een bijstelling van de raming plaatsgevonden door de nieuwe CAO 
voor Defensiepersoneel (5% loonsverhoging), alsmede door ongunstige koersontwikkelingen die 
doorwerken in het salaris van het uitgezonden Defensiepersoneel.   
5.3.3. Overige personele uitgaven 
 
Ten laste van dit artikelonderdeel komen de personele uitgaven anders dan salarissen. De ramingen 
hebben betrekking op zowel lokaal als Defensiepersoneel. De uitgaven betreffen onder meer: kleding, 
voeding, reizen, verplaatsingen, onderwijs en opleidingen, inhuur van tijdelijk personeel, keuringen en 
werving. Behalve in 2016 vinden binnen dit artikel per saldo geen verschuivingen plaats. De 
maatregelen in 2016 leiden tot ramingsverschillen door het drastisch terugdringen van dienstreizen tot 
Pagina 27 van 31 
 

Kustwacht van het Koninkrijk der Nederlanden in het Caribisch Gebied  Jaarplan 2016 
gefinancierd. De periode is met ingang van Jaarplan 2015 aangepast aan de looptijd van het huidige 
helikoptercontract, tot en met 2021 (jaarlijks € 733.000 gedurende 9 jaar). Na deze periode zal de 
personele behoefte in relatie met de dan benodigde (helikopter) luchtverkenningscapaciteit opnieuw 
bezien dienen te worden. 
5.3.6. Luchtverkenning 
 
Onder dit artikel worden alle uitgaven die zijn toe te rekenen aan de luchtverkenningscapaciteit (LVC) 
van de vliegtuigen en helikopter(s) begroot. Het betreft hier onder meer de uitgaven voor de vaste 
lease vergoedingen, de vlieguren, brandstof, landings- en overvliegrechten, uitrusting, opleidingen etc. 
25
De raming geschiedt geheel in Euro’s . 
 
Luchtverkenning 2016 2017 2018 2019 2020 
Jaarplan 2015 16.412 16.671 16.987 17.259  
Ramingsverschil  0 0 0 0  
Jaarplan 2016 16.412 16.671 16.987 17.259 17.696 
(bedragen in € x 1.000) 
 
In 2011 is een 10-jarig contract afgesloten voor helikopter-luchtverkenningscapaciteit op leasebasis. 
Dit contract voorziet in een jaarlijks vast te stellen prijsindexering (november) op basis van de 
prijsontwikkeling in het Verenigd Koninkrijk. Het huidige contract voor de vliegtuig-
luchtverkenningscapaciteit loopt af in september 2019. De raming voor 2020 is vooralsnog gebaseerd 
op de huidige reeks, in afwachting van het Lange Termijnplan 2019-2027. 
5.3.7. Investeringen 
 
De in het LTP 2009-2018 opgenomen investeringen zijn verwerkt in het onderstaande overzicht. De 
26
raming geschiedt geheel in Euro’s . Investeringen uit het concept Lange Termijnplan 2019-2027 zijn 
nog niet verwerkt in de ramingen 
Investeringen 2016 2017 2018 2019 2020 
Jaarplan 2015 5.588 5.588 838 388  
Her-fasering -4.100 0 4.100 0  
Jaarplan 2016 1.488 5.588 4.938 388 388 
 (bedragen in € x 1.000) 
 
In de hierna volgende tabel wordt een totaaloverzicht gepresenteerd van het nu bekende 
investeringsprogramma voor de periode 2016-2020. Deze ramingen vinden plaats in Euro’s.  
 
  budget prognose           
RAMINGEN IN EURO 2016 2017 2018 2019 2020 
2015 2015 
Kleine bedrijfsmatige investeringen 150 150 250 250 200 250 250 
Infrastructuur bij vernieuwing lease contracten  
Walradar    300    
Apparatuur: vervanging communicatienetwerk 
(VHF) 1.350  1.350 900     
  
Apparatuur: vervanging BPS 150 150 
     
Cutters: bijboten & restpunten MLU 100 100 100   
   
Vaste balk infrastructuur 138 138 138 138 138 138 138 
Vervanging vaartuigen Jaarplan 2015 100 4.900 4.600 
    
Jaarplan 2016   1.888 1.488 5.588 4.938 388 388 
Jaarplan 2015 1.888 5.588 5.588 838 388 
  
Her-fasering -4.100 0 4.100 0 
   
                                                      
25
 Zie paragraaf 5.1. De kosten voor LVC komen geheel voor rekening van Nederland en worden derhalve in Euro’s begroot. 
26
 Het grootste deel van de investeringsuitgaven gebeurt in Euro’s. 
Pagina 29 van 31 
 

Kustwacht van het Koninkrijk der Nederlanden in het Caribisch Gebied  Jaarplan 2016 
Bijlage: Overzicht gebruikte afkortingen 
 
Afl  Arubaanse Florijn 
AIS  Automatic Identification System 
APK  Activiteitenplan Kustwacht 
APB  Activiteiten Plan en Begroting 
AZ  Aansluitende Zone 
BZK  Ministerie van Binnenlandse Zaken en Koninkrijksrelaties 
BES  Bonaire, Sint Eustatius en Saba ((Caribisch Nederland) 
CB  Criminaliteitbeeld 
CITES-verdrag  Convention International Trade Endangered Species 
CITRO  Citizens Rescue Organization Curaçao 
CN  Caribisch Nederland 
CZMCARIB  Commandant der Zeemacht Caribisch Gebied 
CZSK  Commando Zeestrijdkrachten 
DKW  Directeur Kustwacht 
EEZ  Exclusieve Economische Zone 
EVZ  Exclusieve Visserij Zone 
FIR  Flight Information Region 
FMS  Foreign Military Sales 
GMR  Gemeenschappelijke MedezeggenschapsRaad 
HMC  Hydro Meteo Centrum  
HRM  Human Resources Management 
IGO  Informatie Gestuurd Optreden 
IMO  International Maritime Organization 
JRCC  Joint Rescue and Coordination Center 
KVO  Kustwachtvakopleiding 
LTP  Lange Termijn Plan 
LRIT  Long Range Identification and Tracking. 
LVC  Luchtverkenningscapaciteit 
MATLOG  Materieel-logistieke Organisatie van CZMCARIB 
MIK  Maritiem Informatie Knooppunt 
MoU  Memorandum of Understanding 
NAfl  Nederlands Antilliaanse Gulden 
OM  Openbaar Ministerie 
RCC  Redding en Coördinatie Centrum van de Kustwacht 
RMR  Rijksministerraad 
RWS  Rijkswaterstaat 
SAR  Search And Rescue 
SARFA  Search And Rescue Foundation Aruba 
SRF  Sea Rescue Foundation Sint Maarten 
VIU  Verbeterde Informatie Uitwisseling 
 
Pagina 31 van 31 
 

